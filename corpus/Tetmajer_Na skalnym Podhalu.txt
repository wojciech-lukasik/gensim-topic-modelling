                      ZBÓJECKA CHAŁUPA
Pewnego razu. w początku listopada, straszliwy wicher halny, szalejący trzy dni i dwie noce,
wyłamał tyle drzew w Tatrach, że miejscami całe ubocze gór zawalone były łomem
smrekowym, spośród którego tylko gdzieniegdzie sterczał buk, z przemrożonym, czerwonym
liściem, ostały na głębiej idących w ziemię korzeniach. Potem przyszedł deszcz, potem śnieg,
a potem ku końcu listopada chwyciło nagle w nocy tęgie zimno.
W tę noc dwaj bracia Łuscykowie z Bukowiny. Józek i Staszek. Jędrek Kośla z Pardółówki i
Hilary Pitoń z Kościelisk przybyli na polankę w głębokim lesie pod Koszystą. Szli oni z
daleka, ze Spiżu, i dość ciężko nieśli, obrabowali bowiem sklep żydowski nie tylko z
pieniędzy, ale i z rozmaitego towaru, z płócien i sukna, które się mogło dobrze Żydom
nowotarskim sprzedać, a nadto Kośla niósł na plecach sporą sarnę, którą mu się udało
kamieniem w Białej Wodzie, trafiwszy w sam łeb. zabić. Na podziw on kamieniami rzucał, a
jeszcze tę sztukę posiadał, że kucnąwszy i ująwszy się rękami za wielkie palce u nóg, potrafił
na wysoki stół wyskoczyć. Biegał też tak. że gdy chwycił psa za ogon, mógł go ścigać, ile
chciał. Nosił on przydomek Kośla Wartki albo Goniec. Ale zwano go także czasami Horny
Jędrek, nie wiadomo, czy dlatego że był bardzo dumny i wyniosły, czy też dlatego że mało co
w dolinie, a zawsze prawie w górach siedział. A może z obu powodów.
Miał on twarz jasną jak słońce, pociągłą i zawsze uśmiechniętą, a skaleczyć człowieka
znaczyło u niego tyle, co zamachnąć się ręką. Wysoki był i gibki jak sosna. Dwie śmierci
ludzkie miał na sławie.
Starszy Józek i młodszy Staszek, bracia Łuscykowie, chłopy były tęgie, szerokie w barach,
ogromnego wzrostu. smagłe na twarzy. Nosili włosy długie z kieckami, czyli warkoczami od
skroni po ramiona, w kieckach zaś powplatane mieli szkiełka i świecidełka. Włosy mieli
czarne, zawsze starannie smarowane masłem, a byczki młode brali na plecy jak owce. Mieli
zwyczaj, że sobie świecili na drogę, podpalając jaką chałupę na kraju miasta lub dziedziny,
gdzie rabowali w nocy. Dlatego nazywano ich Łuscykowie Jaskrawi.
Czwarty, Hilary, czyli Filary, Pitoń z Kościelisk, chłop był średniego wzrostu, nosił zaś
przydomek Przewijac, przedziwnie się bowiem umiał przekręcać pod ciupagą i różne sztuki
potrafił dokazywać łamane. Blondyn był o kręconych włosach, niezrównany złodziej baranów
i wołów po polanach, a przy tym grywał na piszczałce, czym uprzyjemniał długie marsze i
noclegi w pustkach.
                                                                                            11
Hersztem, czyli harnasiem tej bandy, był najstarszy i najroztropniejszy Józek Łuscyk,
wychowany w szkole nieboszczyków już Józka i Jaśka Nowobilskich, ze słynnego równie ze
swej starożytności, jak i ze zbójowania, sołtysiego rodu z Białki, których imiona zawsze ze
czcią wspominał i często wieczne odpoczywanie za ich drapieżne dusze odmawiał.
- Niek im ta Pan Jezus siedm dwaścia ozbityk sklepów i troje śmierzci ludzkiej odpuści! Fajne
były hłopy! - mawiał.
Staszek Łuscyk watrę na polance złożył, ale zimno gryzło takie, że trudno było wytrzymać.
Księżyc jasno świecił, ogląda się Pitoń po powalonych drzewach, skrobie się w głowę i
mówi:
- Hej, kieby to tak ś nik hałupa urosła l Byłoby się ka zagrzać! Popatrzał na niego bystro
Staszek Łuscyk.
- Wies ty. Filary, ona by tu mogła wyrosnonć wnet Nie trza nic, jino pookrzesywać konary,
pnie przykrócić i descek na daf. Przydałaby się taka hałupa i nieroz.
- E dy tu nie prec do traca w Porominie po deski - odzywa się Kośla, podnosząc głowę znad
sarny, z której zdejmował skórę, a oczy mu się zaświeciły na myśl, że i w najtęższe mrozy
niekoniecznie trzeba będzie siedzieć w ojcowym domu na Pardółówce.
- Wiecie, hłopcy, tak zimno, biermy sie do roboty - mówi Pitoń. - Hoćby skrony zagrzania.
Józek Łuscyk bardzo przychwalił zamiar. - Będzie się gdzie i nieraz przenocować, i bydlę,
gdzie spod Murania, w razie potrzeby przetrzymać i - Bóg to wie, co może być - i czas
dłuższy, gdyby tak wypadło, poza ludzkimi mieszkaniami przesiedzieć. Miał on dobrze w
pamięci te straszne noce, które przed kilkunastu laty z Jaśkiem Nowobilskim w grocie
Magurskiej musieli przetrwać, bo na nich hajducy niedziccy obławę jak na wilków zrobili.
Odmarzły mu wtedy dwa palce u lewej ręki. które odciął siekierą.
- Takie to było jak z drewna; połozyłek na pniaku, odcionek - opowiadał.
Pomysł chałupy w borze, przez który przedrzeć się mógł prócz nich i im podobnych, tylko
niedźwiedź i wilk, wydał mu się doskonałym.
Nie trza będzie już śpiewywać:
Na zielonym bucku listecki bielejom -
ka sie dobrzy hłopcy bez zime podziejom?...
- Sam tes Pan Bóg nagodzieł drzewa i skoda zmarnić - mówił. - Pól roboty ubyło, bo nie trza
rubać. Niekzeby kielo telo daru Bożego nie zgnije.
Gdy więc Kośla zajęty był sprawianiem sarny, trzej drudzy jęli ciupagami okrzesywać konary
i wierchowce smreków leżących. Nazajutrz Staszek Łuscyk i Kośla poszli kupić desek w
traczu w Poroninie i sprowadzili je pod las, w tajemnicy, dokąd je wiozą. W lesie trzeba je już
było wlec, bo wóz nie miał którędy jechać.
Na wieczór przecie, wziąwszy się we czterech do roboty, deski mieli na miejscu.
                                                                                             12
Koślową sarnę jedli, wódkę, przyniesioną z Węgier. wyśmienitą borowiczkę, od której oczy
bielały, pili, mieli gwoździe, młotki, cieślice, wszystko, co trzeba. Zmordowali się robotą, ale
byli w doskonałych humorach i Pitoń już grał na piszczałce, a Staszek Łuscyk już się
szykował do tańca, kiedy Józek się zamarkocił i rzekł:
- Ej, hłopcy, zabacyli my jedno. Piły ni mame. Jakoz będziemy drwa rzezać abo i deski?
Więc ponieważ kupować piły już im się nie chciało. bo dużo pieniędzy minęli, a pożyczenie
gdzie w okolicy we wsi zwróciłoby uwagę: Wartki Kośla i Staszek Łuscyk wybrali się zaraz
w drogę i ukradłszy dwie piły w traczu, powrócili z nimi przed ranem.
Następnie Józek Łuscyk przeżegnał miejsce, na którym chałupa miała stanąć, uczynił sobie
również krzyż na czole, złożył ręce i odezwał się w te słowa, z oczyma ku niebu:
- Panie Boże Wsekmogący, w Trójcy Swientej jedyny, Panie Jezusie Przenajświętsy.
ukrzizowany, Duhu Swienty. Matko Boska i Wy syscy Święci Pańscy Janiołowie, bądźcie
nam na pomocy, coby się nam robota więdła i powiędła, coby przy niej ani ś niej nijakiego
niescęścia nie było. ale Tobie. Panie Boże, na kwałe. ludziom na pozytek coby ta hałupa sie
wzniesła. a błogosławieństwo Boskie coby ś niom wse było, coby zaden s nas nie chorował,
coby nijakiej zdrady nie było ani nijakie bydle, koń, krowa cy bądź co ze statku, cy to owca,
dojka, jarka abo co fce, niek bedzie, cy to ze Spisa, cy ode wsi, cy ka bądź inendej
ukradzione, nie skapało, ale coby my sie haw zdrowo howali, pieniondze mieli i Twoje
Boskie Imie, Ojce Przedwiecny, falili: tak nam Panie Boze w Trójcy Swientej Jedyny i Ty
Panjezusicku Przenajświętsy dopomóż. W Imię Ojca i Syna i Duha Swientego. Jamen.
Po czym niedługo chałupa na polance pod Koszystą była gotowa. Ludzie nazwali ją Chałupą
Zbójecką.
I darzył Bóg jej budowniczym, zdrowi byli. pieniądze ludzkie mieli, ale i im przyszło na
koniec kolejno, a niedługo.
Józek Łuscyk, herszt bandy i główny budowniczy, bo się najlepiej na budarce rozumiał,
zawisł najpierwszy za żebro na haku w Mikułaszu Liptowskim i póty wisiał, aż zgasł, i tam
leży. Staszek, brat jego młodszy, umarł na zapalenie płuc, napiwszy się wody, zmęczony
pościgiem straży celnej granicznej, gdy się z tytoniem ku Galicji przekradał. Umarł we wsi.
Pitoń urwał się u kraty wiśnickiego zamku, gdy uciekać próbował, i odpadłszy z wysokości.
rozbił głowę na miejscu. Na cmentarzu wiśnickim pochowany. Wartki albo Horny Kośla
ostatni zeszedł ze świata. Zginął on w Staroleśnej Dolinie przy Niźnich Stawkach od kuli
spiskiego strzelca na polowaniu na kozy. Tam leży.
Pochował go śnieg, a na wiosnę orły ciało rozniosły. Tak się czterej budowniczowie
Zbójeckiej Chałupy skończyli.
Ale chałupa widziała potem wiele jeszcze rzeczy. W niej odbyło się sławne, a tak tragicznie
zakończone wesele Zośki Mocarnej z Polan, ze słynnego z siły rodu Mocarnych, od tego, że
nad mocarzyskami siedzieli, wiodących nazwisko, która najtęższych chłopów waliła, drzewa
w lesie ścinała, a mając około lat trzydziestu, stowarzyszyła się z bandą zbójecką Franka
Topora Huciańskiego z Hrubego i stała się postrachem zatatrzańskich dziedzin murowanych.
Nigdy ona nie zaznała uścisku miłości. bo się każdy bał z nią zespolić. Gdy jednak zasłynęła
bogactwem z łupieży, a brała dobra zdobytego, ile chciała, gdyż się nikt z nią o to targować
                                                                                               13
nie śmiał, chciwy, choć nie biedny Kuba Pitoń Jaśkowy z Molkówki w Polanach począł się o
jej rękę ubiegać. Odradzali mu ludzie, a i ona sama mówiła: Kuba, daj pokój, bo nie zdoles -
ale on, łakomy bogactw, nie zważał na odrady. Że się Zośka nie bardzo chciała w kościele
chochołowskim pokazywać, bo tam we wsi zamożnemu i szeroko spokrewnionemu gaździe,
Michałowi Tylce, świeżo parę koni ukradła, przyszedł jej pomysł w dobrze sobie znanej
Zbójeckiej Chałupie wesele odprawić.
Jechał tedy cały orszak weselny spod lasu konno w głąb, ze śpiewaniem i muzyką. Na
objuczonych koniach wieziono beczułki z winem i piwem i cała puszcza odwieczna napełniła
się gwarem, któremu wtórowało dalekie wycie niespokojnych wilków. Zośka wysypała na
wesele talarów kotlik. Grzmiały pistolety i strzelby, zapalono watrę, której ogień bił pod same
wierchowce smreków, a łuną spłynął jak pożar. Ale Kubie pękły ku ranu trzy żebra dolne,
jedno z prawej, dwa z lewej strony. i tam. gdy go dla bólu wielkiego i bezdroża zawieźć do
rodzinnych Polan na Molkówkę nie było można, do trzeciego dnia skończył.
Pochowano go w lesie i postawiono mu krzyż, a długo słynęło przysłowie: Wzion sie jak
Kuba Pitoniów ku Zośce Mocarnej.
Ona zaś żałowała go bardzo i mówiła, że nic nie była winna, że się z nim chciała obejść jak
najostrożniej, ale ją na malućką kwileckę dojeno - i mas......
Tam też w Zbójeckiej Chałupie kryło się przed krzykiem i klątwą ludzką nieszczęsne
rodzeństwo, Jaś i Te-resia Słodyczkowie z Zubsuchego, ona lat siedmnastu, on dwudziestu,
którzy wbrew Boskim prawom i człowieczym instynktom zakochali się w sobie i uciec z
rodzinnej wsi i z domu macierzystego musieli. Tam maleńką dziecinę. zgasłą od zimna i
głodu, gdy sami nim przymierali, pod starym smrekiem pogrzebli, a Jaś, który do szkoły w
Nowym Targu chodził, korę z drzewa odłupał i następujący napis na tym nagrobku wyrył:
Haw spocywo
małe dziecko niekrzcone
umarło od mrozu i ze mace mleka
w piersi brakło
nie karz go Boże piekłem
bo Ci przecie nic niewinowate
Amen
Długo ten smrek z tym napisem stał. aż go piorun roztrzaskał. Różnie z tego wróżyli ci, co
świadomi byli: jedni, że Bóg chciał dać poznać, że prośbę przyjął i choć niechrzczone,
dziecko do nieba wziął; drudzy, że chciał pokazać, iż tak w ogniu piekielnym gorze, jak ten
smrek zgorzał od piorunu.
- Bóg jako Bóg - mówiła stara Gadejka, ich stryjna - taki je jako oreł po niebie. Wtoz wie, ka
zamyśli? Nie przeciwi sie mu hmura ani dysc. Ka fce: poleci. Taki tys i Pan Bóg - ślebodny.
Tam w Zbójeckiej Chałupie Wojtek Samek z Zakopanego, zacięty strzelec na niedźwiedzie,
zwany "Widowacem", bo mu się przedziwne rzeczy i jakich nikomu drugiemu widzieć się nie
zdarzało, pokazywały (on to widział rybę z baranią głową w Morskim Oku), widział raz w
nocy październikowej, podczas pełni, straszliwego jeźdźca Tatr, rysia na karku jelenia, jak
przelatywał przez polankę popod Zbójecką Chałupą, niesiony wichrem przez zrozpaczone
                                                                                             14
zwierzę. Słysząc z daleka jęk i ujrzawszy straszliwe zjawisko, zląkł się zrazu Samek, bo
myślał. ze widmo, i nawet krzyż Pański uczynił, a jeleń przemknął i znikł w gęstwinie.
Tam widział on także rozpaczną walkę niedźwiedzia z wilkami, których było pięć. Bór cały
trząsł się od ryku i charkotu, a kurzawa młodego śniegu wzbijała się nad kupą zwierząt w
powietrze. Niedźwiedź zaskoczony znienaćka nie zdążył uciec do lasu ku drzewom i wilki go
przysiadły. Samek patrzył z drzwi Zbójeckiej Chałupy, z dubeltówką w ręku, na tę walkę.
Było mu skóry niedźwiedziej żal, ale był ciekawy, kto zwycięży. Niedźwiedź bronił się
mężnie, a cofał się ku lasowi spomiędzy młodych smreczków. Aż się wojenna dusza
Samkowa radowała patrząc, gdy potężny zwierz wspinał się na tylne łapy i machał mocnymi
ramionami, rycząc i sapiąc. Ale zręczne wilki uskakiwały w bok, a drogę do lasu zagradzały.
Już jeden, uderzony w głowę, runął z jękiem na śnieg, wylewając juchę rozdartą paszczą; już
drugi z rozprutym pazurami brzuchem wyleciał wysoko w powietrze i padł tarzać się we
własnych krwawych wnętrznościach; gdy największemu z wilków udało się z tyłu na
niedźwiedzia skoczyć i poza uszy wbić mu kielce w kark. Wtedy drugi wilk uczepił mu się
gardła, a trzeci również na kark skoczył. Przyduszony i zdławiony niedźwiedź upadł,
rozkrzyżowując łapy. Teraz uczynił się jeden potworny kłąb ciał i taki jęk, ryk i charkot,
pomieszany z wyciem dwóch obok konających wilków, iż Samkowi strzelba drżała w rękach
od przejmującego wrażenia. Może pół godziny zeszło na przewracaniu się potwornym
walczących zwierząt, które splątały się tak, że trudno było jedno od drugiego odróżnić.
Wreszcie niedźwiedź, zagryziony, przestał się bronić, a wilki, czerwone całe od posoki z ran,
poczęły szarpać jego mięso i chłeptać krew. Wtedy Samek dwoma strzałami zabił dwa, a
trzeci uciekł.
Opowiadał on to, wróciwszy do domu, w ciepłej izbie wieczorem, jedząc dymiącą bryję,
obficie polewaną gorącym słodkim mlekiem, a uważnie słuchała go żona, z gazdowskiego
rodu Sobczaków, trzech synów dorodnych i trzy piękne córki o wysokich piersiach i krasnych
twarzach, które płótno tkały na krosnach, póki dniało, a teraz siedząc, ta na ławie, ta na
konewce, owa na krzesełku, poopierały okrągłe brody na rękach i słuchały jednej z tych
cudnych opowieści, które tatuś z gór przynosić byli zwykli. Słuchali także dwaj kumotrowie,
przyjaciele i towarzysze Samkowi, wielcy polowacze. Jasiek Walczak ze Skibówki i Maciek
Tatar od Tatarów, popijając wino węgierskie, które przed nimi postawiono, i pykając z fajek
dym gęsty i duszny. Jutro mieli się oni wraz z Samkiem wybrać ku Zbójeckiej Chałupie po
skóry pobitych zwierząt, które choć potargane w walce, nie traciły wartości, oraz po mięso i
sadło niedźwiedzie, wielce we wszelkich chorobach zbawienne, o ile nie zniweczą bogatego
łupu inne wilki, rysie, lisy, kuny i ptaki drapieżne.
Tam miał też Samek przedziwne widzenie, po którym powiadali; że choćby jaki zły był, do
nieba pójdzie, gdy mu Pan Bóg taką rzecz za życia ujrzeć pozwolił; ale on zły nie był.
Nieszczęście chciało, że wybrawszy się z dwoma towarzyszami w Mięguszowieckiej Dolinie
świstaki ryć, natrafił on tam na siedmiu strzelców liptowskich i dostał kulą w bok. Nie byłby
on jej dostał, bo mieli czas uciekać, i dwaj jego towarzysze uciekli gdzieś ku Koprowej
Przełęczy, ale wojenna dusza Samka nie chciała ustąpić z placu bez strzału i bez okazania
Liptakom, że oni syćka dziady, a Polacy hłopy - i zatrzymał się, by nahrubsego wziąć na cel.
Bóg jednak nie pobłogosławił, bo strzelba nie wypaliła, czy proch na panewce zamókł, czy
co, a natomiast jeden z liptowskich strzelców wpakował mu kulę pod żebra. Z nią ustąpił
Samek z pola, świadomy, że ustępuje honornie, i przeszedł, ciekąc krwią, Mięguszowiecką
Przełęcz, przeszedł od Rybiego het popod Wołoszyn, nie jedząc i nie pijąc, bo nie było co,
wszystko bowiem przy świstaczej jamie zostało, aż go nareszcie za Waksmundzką na perci
                                                                                            15
znużenie zmogło i o to tylko duszy swojej prosił, aby zeń nie uciekła, nim się do Zbójeckiej
Chałupy dobije. Tam też padł na cetynę po ostatnim czyimś legowisku, zbójników albo
strzelców, i został.
Wtedy - ale Boże hroń od gorącki z rany, jino z Boskiego dopuscenia - dało mu się widzieć,
czego żaden góral nigdy nie widział.
Słaby był tak od upływu krwi, że ani ręką, ani nogą ruszyć nie mógł, gdy nagle zdało mu się,
a było to po zachodzie słońca, ciemnawo, bo mglisty był dzień i padał deszcz - że się jakiś
cień pojawił we drzwiach, choć były zamknięte, a zaraz potem drugi. Jeden stanął po lewej
stronie drzwi, drugi po prawej.
- Smierzć - pomyślał Samek - ale na kigoz by diaska dwie przisły, dy jedna całemu światu,
królom, biskupom i dochtorom, nie dopiero hłopu poradzi, anik tes tego nie słysał, coby dwie
jakie śmierzci beły abo coby we dwók osobak hodzieła...
Ale się zaraz dorozumiał, kto to przyszedł, bo ten cień, co na lewo przy drzwiach stał,
powiada: Duso ludzka, podź ku mnie.
A ten głos był taki, jakby kto na niesmarowanej osi zgrzypiał.
- Oho! - pomyślał Samek i wzdrygnął się. - Dy to diaboł, a to drugie pewnie śmierzć abo jaki
pomocnik.
Ale w tej chwili odezwał się ten cień, co po prawej stronie drzwi stał: Duso ludzka, podź ku
mnie.
A ten głos był tak, jak sygnaturka w kościele.
Uradował się tedy Samek, bo poznał, że to nie pomocnik diabelski ani nie śmierć, gdyż ci by
takiego pięknego głosu nie mieli. A i to go cieszyło, że się cień ten wydawał o wiele
jaśniejszym niż drugi. Wpatrzył się w nie dobrze Samek, oczy on miał bystre, strzeleckie, i
rozeznał wielkie skrzydła nad jednego głową i nad drugiego, ale ten jaśniejszy miał takie, jak
jaskółcze, a ten drugi takie, jak nietoperz. Wiedział już Samek, że to anioł i diabeł.
- Prziśli po mojom duse - mówił do siebie. - Wtoz tu bedzie mocniejsy?
Diabeł powiada: Duso ludzka - mojaś! A anioł zaraz: Nie twoja, ba moja!
- Moja!
- Nie twoja! Zaczęli sie wadzić.
- Kradł - powiada diabeł.
- Złodziejstwo hłopska rzec. Nie ukradnie ten. co nie potrefi - odpowiedział mu anioł.
- Pił.
- To za swoje. Cyś mu pozycał?
                                                                                             16
- Rad dziewki widział, kie parobke beł.
- Dy byś je i ty rad widział, kieby cie jino fciały! Nie bój sie!
- Nie spowiadał sie jus cosi ze trzy roki.
- To ksiendzowa sprawa, nie twoja. Jest hań pleban w Hohołowie od tego.
- Kie sie ozezłości, klnie.
- E to na tobie l Dobrze robi.
- Świętym nie dowierza.
- Tak tys i oni jemu. Wiem dobrze, bo my towarzisia. a tyś ku nim za podogonie!
Zgniewał sie diabeł na to, rusza ku Samkowi ode drzwi.
- Podź, duso ludzka! Bierem cie! - zgrzypi i widły skądś zza siebie wziął, i mierzy ku
Samkowi.
A anioł do niego: E beskurcyja! Sto diabłów zjadło! Cos by ja za janioł beł, cobyk ci haw rady
nie dał!
I łap za widły ręką.
- Beło sie cemu przipatrzyć - opowiadał Samek - bo hoć janioł beł, widno po nim, bucny, ale
diaboł tys nie słaby. Co sie ten z widłami siepnie ku mnie, to go zaś drugi zatrzimie. Ino mi to
dziwno beło, ze nijakiego hałasu nie robili. Gadać gadali tak po ludzku, ale coby co udrypcili,
to juz nie. Nic słyhno nie beło. - Na koniec anioł wydarł diabłowi widły i wyrzucił przez dach
do pola - śladu w deskach nie było, tylko się trochę zasmędziły - a wtedy się diabeł zwyrtnął i
buch we drzwi. Uciekł.
- No, duso ludzka - rzekł teraz anioł do Samka - wybroniłek cie.
- Bóg ci tys zapłać, janiołecku - odpowiedział Samek.
- Jakos, Wojtek? Fces iść se mnom do nieba?
Poskrobał sie Samek poza uchem, bo mu się jeszcze nie chciało ze świata schodzić, miał
dopiero pod pięćdziesiąt lat, a głównie żal mu było tego niedźwiedzia z białą okową na szyi,
co w Ciemnych Smreczynach siedział, i wesela u Sobczaków pod Gubałówką, na które
proszony był, a tu takiej osobie nie rzecz się sprzeciwiać. Skrobie się więc za uchem i mówi:
E cobyście mi by telo zelzyli, cobyk jino hań ku jednemu niedźwiedziowi zalecieł - - niekze
ta jus to wesele u Sobcaków bedzie wase, jak ni moze inacyj być.
Nie mówiłek mu ta, jaki ten niedźwiedź abo ka, bo co sie ta janioł na strzelectwie rozumie.
A on powiedział: No, to niekze sie stanie według słowa twego. Ostańze jesce i idź na tego
niedźwiedzia.
                                                                                              17
I wzniósł się na skrzydłach, i wyleciał przez dach.
- Anik sie go nie zdązył spytać, jak mu na imie, cy je Serafin, cy Herubin, cy jaki. anik mu nie
podziękował, wyjehało to bez daf w pole, jino migło.
Ale ta widać inacyj Pan Bóg umyślił, jako on se mnom ukwalował, bok i tego niedźwiedzia
zabieł, jino mię po tej kuli popuściło, i na weseluk beł, i dotykcas zyjem, i moze jesce bedem
zył nie jeden rok ani nie dwa.
Dziwniejszego widzenia nie miał Samek, choć on z Mnichem jednej nocy przy Hińczowym
Stawie sie spotkał. Ale to widziadło nic do niego nie mówiło, tylko przechodząc mimo
zaświeciło mu kagankiem w twarz i poszło dalej.
- Tak byś pedział, co nie kraca, jino płynie, hoć nogami rusa pod tom sukniom. Brzode ma w
pas. a ocy tak, jako bielmem powlecone. Kaptur na nim. do śpicu, co ukrocy, to sie mu to na
głowie huzia. Kaganek se niesie w rency cyrwony, piekny. Widziałek go iść het dołu ku
Popradzkiemu. Zaraz potę Wag wylał, co sie w Roziembergu troje ludzi utopiło i pies.
Tam, w tej Zbójeckiej Chałupie, spoczywało raz pięcioro ludzi, którzy dwa woły i barana
juhasom w Koperszadach pod Hawraniem ukradli.
Był tam Michał Kamiński z Białego Dunajca, który nawet do kościoła w Poroninie z nożem o
krzywym ostrzu za pasem chadzał; był Klimek Zarucki z Zubsuchego, młodzieniec o twarzy
gładkiej i tak delikatnej, że prawie kobiecej, który siedm sióstr Michnianek jedną po drugiej
uwiódł i z tego słynął, a przy tym biegle zbójował;
był Jasiek Wala z Walowej Góry, który umiał płot tak wysoki, jak był sam, przeskoczyć,
głośny tancerz i złodziej; była Zośka Mocarna, wdowa po Kubie Pitoniu, i Joachim Topór
Jasica z Hrubego, jej stryjeczny stryj, stary, ośmdziesięcioletni chłop, ale krzepki jeszcze i
śmiały, a do podchodów pod woły jedyny, zwany Gackiem, że nocami wędrował wiele.
Uwiązali oni woły przy ścianie, okręcili im pyski szmatami, aby nie ryczały, złożyli ogień i
zarżnęli barana, aby się posilić. Zajęła się gotowaniem Zośka, ale Kamiński na to nie czekał,
tylko surowe mięso nożem krajał, solą tęgo posypywał i do ust kładł, a co kęs zżuł. przechylał
flaszkę z wódką i pił, a pił tak, że nim głód zaspokoił, półtorej flaszki było próżne. Tak on to
"warzył w sobie". Ale nie było po nim znać, bo był chłop silny i zdrowy.
Kiedy się już mięso ugotowało i wszyscy się najedli, poukładali się koło watry i zapalili fajki,
a Zośka tak, jak inni. I mało kto taki potrafił kłąb dymu puścić, jak ona.
Gwiazdy już poczęły wychodzić na niebo i świecić przez dziury dachu do wnętrza.
Lipcowy był wieczór, ciepły, wiatr polatywał od gór, szumiąc po lesie tak wesoło, jakoby się
cieszył własnymi skrzydłami i lotem.
Joachim, czyli Johym Topór Jasica Gacek, leżał blisko ognia, bo on się chętnie już i w
niechłodną noc grzał. Chował on bardzo staroświecką modę, bo jeszcze na szyi wieniec z
kamyków i kostek nosił, a na głowie czapkę baranią wysoką, śpiczastą, pookręcaną rzędami
muszelek. Głowę miał podobną do głowy starego puchacza, gdyż oczy miał ogromne,
wyłupiaste, i bokobrody zapuścił, które mu się strzępiły koło twarzy w długich kudłach.
                                                                                               18
Pamiętał siła pradawnych rzeczy, a za młodu pamiętał jeszcze łuk na ścianie w chałupie, z
którym jego przodkowie na polowanie niegdyś chadzali. Umiał on do swojej późnej starości
przedziwnie toporkiem rzucać, tak że tę gałąź odciął, którą chciał, i tylko mu jeden
nieboszczyk Horny Kośla w swoim czasie mógł w tej sztuce sprostać.
Zostawili mu ojcowie niejaki majątek w roli i statku, co się w lecie na Hali Waksmundzkiej, a
jesienią na polanach koło Toporowych Sławków pasał, on go zaś przyczynił, ale głupio zrobił,
bo dzieciom, gdy dorosły, wszystko rozdał, a złe dzieci, miasto go chować, jak przyrzekały,
wygnały go z domu. Tułał się więc i najwięcej zbójników dzierżył, bo choć stary był i siły już
wielkiej nie posiadał, mógł z młodymi w zawody drogi odbywać, a nawet biec, i ogromne
miał doświadczenie w kradzieży, którego od wczesna i w długim życiu nabył.
- Mnie nie było ośmnast rokók - mawiał - kiek juz poza bucki ku dobrym hłopcom skocył, tak
mie matura ku temu ciągła. Otukno mi tak beło w doma siedzieć, kiek słisał kogo na zbój iść,
co raty! Beł przy Stawuk Gąsieni-cowyk baca, Jano Byrcarz, co proci Maćka Gąsienice w
Zakopanem siadował, ś nimek pirsy raz poseł. Ten nijakiej broni ku sobie nigda nie brał, jino
sękowiec, ale kie sie ozpajedził - hej! moi ludkowie! wykopyrtneno sie ta kiela siumnyk
siuhajók od nieho. Nie beło hetmana nadeń!... Ś nimek pirsy raz po zbóju hodzował. Dawno...
Tego wieczora Johym Gacek markotny był.
- Dzieci me wygnały, włócem sie nocami. Gacke me zowujom - mówił. - Miałek śtyry córki i
pięci synók, troje pomarło, seścioro zyje, jedna córka i synowie. Wnukók, prawnukók be z pół
kopy lebo i wiencyj. Haj. Z końca me howali, zyciek miał dobre, kak sa prziseł do wto-rego,
tamek siedział. Cok se zywnie zamyślał, dawali mi. Hej, nie wybyło dwa roki, odmieniło sie.
Wygnali me. Ja se to z ik młodości myślał: Nie będzie to z tego nic, bo się to ani do
strzelectwa, ani do złodziejstwa nie brało, ba ku roli, ku koniom, drwa przi domie rubać, siano
kosić. Ku nicemu godnemu sie nie brali. Myślałek se: Jeden-ze przecie musi na świecie cymsi
być, cosi konać. Hej! nie daj Boze! Sytka pośli na rolom - gazdy. Na dziadka
macierzyńskiego sie podali. Siejom, skrudlom, orajom - ale hłope być, nie ik rzec! Wygnali
mie. Hańbis nas, padajom, ty stary zbóju, złodzieju! Eu, kieby ja beł nie krad, nie mielibyście
wy każdy po kóniu i po trzi krowy, synkowie! Dość-ek kyrpcók zdar na wase dobro, a wysyj
dwaścia rokok, wraz rahujęcy, w hereściek siedział. A co mi kijók wycieni na Luptowie, na
Orawie, na Spisie, w Nowym Targu - wysyj tysiąca! Nie mielibyście wy dziś być na cym
gazdami, kieby nie ja! Haj! Ja i od Kroatók, i z Bośnije dudki nosieł. Jak padnie, to im samym
jesce byćki wywiedem! Niek sa warujom! Miśko, jest ta jesce palenka?
Podał mu Kamiński flaszkę? pił.
Splunął, usta rękawem obtarł: Dobra! Daj jesce! Pił.
Odstawiał od ust i mruczał: Niek sa warujom, niek sa.
Strzegom, synkowie l Na jutro na rano moze bycek haw być! Haj!
Pił. Twarz mu się zaczerwieniła, ogromne, wyłupiaste oczy koło krzywego nosa napęczniały
jakoby blaskiem,
wąskie, podłużne, schylone ku dołowi po kątach wargi zaczęły drgać.
                                                                                             19
- Hej, synkowie, gazdowie! Ciepło wami Baba pościel grzeje. Haj!...
Poczęło mu się mieszać w głowie.
- Hej, nie było to, jako Łuscykowie Jaskrawi, Józek i Stasek... Ci to, co ton Hałupe
Zbójeckom pobudowali... Były hłopy!...
Dobrzy hłopcy byli, ale się mineni,
i my sie minieme po malućkiej kwili...
Łuscykowie Jaskrawi... Łune urobili roz takom, niedaleko Kokawy, co całe niebo spłoneno...
Haj!... Łuscykowie Jaskrawi... Hej! Kieby by jednego w Hrube puścić, ku synkom ku
gazdom... Baba pościel grzeje - wiera! - byłoby i jasno!... Nagle zerwał się z legowiska.
- Idem!
- Ka? - spytali towarzysze.
- W Hrube!
- Po co?
- U dzieci nocować. Bądźcie zdrowi, ludkowie moi! Nim się obejrzeli, wyszedł. Zachrzęścił
na patykach koło chałupy, zaszeleścił na trawie – przepadł w lesie.
Śpią Kamiński i Wala, noc głucha, kiedy Zośka Mocarna, co obok Zaruckiego, bo on miał
żebra jak ze stali, leżała, trąca go i mówi: Klimek, poźrej no! Łuna lebo co na niebie? Dy
przecie jesce nie świta! Ka to Wóz na niebie wysoko!
Popatrzył się Klimek, powiada: Łuna. Kasi gore. I zasnął.
Ale Zośka Mocarna widziała przez szpary w dachu, jak łuna rosła i objęła niebo przerażającą
czerwienią, od któ-rej gwiazdy gasły.
- Jaskrawyk Łuscyków Gacek wspominał - myślała - i wywspominał. Kasi blisko gore.
Nazajutrz dobrze dniało i Michał Kamiński narzekał właśnie, że mu Gacek wieczorem wódkę
wypił, gdy stanął on we drzwiach Zbójeckiej Chałupy. Wydawało się, jakgdyby mu się
przygarbione już plecy wyprostowały, a w oczach jarzył mu się blask.
- Widzieliście?! - spytał zadyszanym, ale podniosłym głosem.
- Witajcie, krzesny ojce. Co my mieli widzieć?
- Nocowałek przy dzieciak. Widzieliście?
- Jakoz my mogli tustela widzieć?
Ale Zośce wzdrygnęło się serce w piersi na tę myśl, która jej przyleciała do głowy.
                                                                                           20
- Łuna?! - zapytała.
A stary Gacek kiwnął głową z tryumfem i odrzekł:
- Luna!...
A potem dodał: Dwa gazdowie, synkowie, pośli! Zrobiło się cicho w Chałupie Zbójeckiej,
nawet Michał Kamiński rozwarł szeroko powieki, choć on się mało czemu dziwować lubił.
- Podpaliliście?!
- Haj. Zasełek ku Jędrzkowi, burzem na oknie: - Wto? - Ja, ociec. - Idźcie w diabły! - Idem ku
Jaśkowi, bo to zaraz, jedno przy drugiem. - Wto? - Ja, ociec. - Kiz was diasi! Idźcie ku
Jędrzkowi! - Juzek beł. - No to idźcie w diabły! - Juzek dali nie seł. Gorzałka mi tyz kręciła w
głowie. Eu, myślem, nie pudem ja juz za wode, ani ku Staskowi, ani ku Kubie, ani ku
Johymkowi, ani ku Marynie, ba haw przy was ostanem. Pockajciez - gazdy. A tu mi
Łuscykowie Jaskrawi, nie-boscyk Józek, co go za pośrednie ziobro w Mikułasie powiesili, i
nieboscyk Stasek po głowie tańcujom. Hej! Przewiedliście meę wy bez rozumy, synkowie, wy
dwa starsiejsi, kiek was cęściował! Weznem pilno hubke, krzesiwo - podpaliłek. Zagorzało w
ocymieniu!
Odwrócił się od drzwi ku dolinom i wyciągnął rękę.
- Gazdy! Dziady! Wygnaliście mnie, hańbis nas, pada jom, ty stary złodzieju, ty zbóju!
Synkowie I Pomsta na was, co ja sie poniewirać musem! Teraz bedziecie głode mrzyć - gazdy
dziadowskie! Pogorzelcy!
I trząsł suchą, wyschniętą ręką w stronę wsi, a oczy mu świeciły straszno i wąskie, podłużne
wargi drżały. Tymczasem zaś Kamiński sznurował kyrpce i mruczał:
- Sytko dobrze, krzesny ojce, jino cobyście beli syćkiej gorzałki wcora nie wypili. Nie ostało
nic...
Już się potem Chałupie wzięło ku końcu. Poczęto lasy popod Koszystą ciąć, pastwiska
wyrabiać, szopy budować w pobliżu.
Opustoszała Chałupa Zbójecka, nie naprawiał jej nikt. Jednej jesieni wiatr halny zerwał dach i
potrzaskał, ściany potem zaczęły butwieć i gnić. Narosło wkoło rozmaitego zielska i przez
szpary w ścianach poczęły się wsuwać zielone, ponure liście łopuchu, a potem trawa i
błękitne, szafirowe goryczki poczęły wewnątrz róść. Mchy i wilgotne porosty opełzły pnie w
ścianach i osiwiły je bladą zielenią. Zasiał się koło nich rdzawy, smutny szczaw i ciemne,
senne pokrzywy. Niskie ściany jęły ginąć w lecie w gęstwinie roślinnej, a w zimie pod
nasypem śniegów z każdym rokiem więcej i więcej. Inny wicher halny zburzył dwie ściany,
południową i zachodnią; dwie drugie w parę lat później zwaliły się pod ciężarem śniegu.
Łopuchy, trawa, szczaw, pokrzywy; błękitne i szafirowe goryczki i białe konwalie górskie
zarosły z wiosną rozwalone pnie. Ziemia jęła wchłaniać butwiejące i gnijące drzewo i po
kilkunastu latach nie pozostało ze Zbójeckiej Chałupy śladu.
Przetrwała o niej tylko pamięć wraz z imionami Łuscy-ków Jaskrawych, Hornego albo Gońca
Kośli z Pardółówki, Zośki Mocarnej z Polan, Samka Widowaca strzelca, żałosnego
                                                                                               21
rodzeństwa Jasia i Teresi Słodyczków i starego Gacka Topora Jasicy z Hrubego, który się na
złych synach pomścił.
                    O MARYSI "DALEKIEJ"
Jasiek Mosiężny grawał na skrzypcach ślicznie, a i śpiewanki umiał składać, że szeroko
daleko o drugiego takiego. Z tego grania i śpiewania zasłynęło jego imię precz, bo go równie
dobrze w Maruszynie i Krauszowie, jak w Dzianiszu i w Kościeliskach znali, a że to kobiety
lgną do takich ludzi, co o nich sława po świecie chodzi, jako to powiadają: Ka się świci, babę
chyci - więc też i do niego lgnęły dziewki, a i z bab pojedna dobrze oczu za nim nie
wypatrzyła. On ta też nie był od tego, jak to chłop, ale sobie po większej części z nich mało
co robił. A i wydawać się za niego chciały bardzo bogate dziewki, ale on o to nie dbał, choć
sam nie miał nic, tylko to, co wygrał tymi skrzypcami na weselu albo w karczmie, albo co
zarobił przy ciesielce, przy traczu, przy stolarstwie, bo do wszystkiego zdatny był.
Ale to już taka natura w tych muzykantach. Co mu się nie podoba: daruj mu, nie weźmie; co
mu się upodoba, duszę za to by dał - choćby diabłu. Nie ma co z takimi narabiać, bo to takie,
jak głupie.
I mało ten Jasiek Mosiężny zagrzał miejsca we swojej wsi, skąd rodem był. Cięgiem on się
włóczył, zwłaszcza latem, kiedy powyganiali na hale. Uświadczyłbyś go i w Pańszczycy,
gdzie poronianie pasali, i w Gąsienicowych Stawach przy zakopianach, i zaś znowu przy
miętusianach na Miętusiej i w Chochołowskiej Dolinie, i w Zuberskiej przy Orawcach. Znali
go wszędzie, przyszedł, grał, śpiewać rozmaicie nowo nauczył. A gdzie przyszedł, tam go
wnet dziewki, ba i baby, nie to po licu, ale i po rękach całowały i klękiwały przed nim jak
przed obrazem. Takie szczęście miał. A on się najwięcej z tego śmiewał po trochu, a choć ta
dość i latał czasem za tą sprawą, nikt nie wiedział, co mu w sercu gra...
Ale kiedy sam był, tak ażeby nikt go nie usłyszał, gdzie wysoko we wierchach albo gdzde
głęboko w lesie, to sobie wyciągnął gęśle spod pachy, przygrał sobie, a zaśpiewał na taką
swoją nutę, odmienną, jako po wsiach góralskich na Skalnym Podhalu śpiewują - a to szło
jakoś tak:
Idem, idem miedzy wierhy - -
graj mi, skrzypko, graj! -
a patrzem se dookoła,
jak syroki kraj.
Patrzem, patrzem dookoła -
brzęc mi, skrzypko, brzęc! -
a wzionbyk to serce moje
do obidwók ręc.
Wzionbyk, wzionbyk serce moje --
zwoń mi, skrzypko ma! -
a cisnonbyk komu do nóg,
kieby było ka...
                                                                                              22
A cisnonbyk tej dziewcynie -
nieś sie, skrzypko, nieś! -
co sie gdziesi kryje, howa,
hej, obdalno gdzieś!
Ej cisnonbyk, choćby pukło -
płyńże, skrzypko, w gmle! -
ale ino tej jedynej,
co sie zwidzi mnie,..
Nie mas ci jej, nie mas ci jej -
grajze, skrzypko, graj! -
ino ocy moje lecom
het na świata kraj...
Jakoś to tak szło, ta śpiewanka Jaśkowa.
I zapoznał się ten Jasiek z Marysią Chochołowską z Kościelisk, co pod Ornakiem pasała.
A ta Marysia Chochołowska bardzo dziwna była i nikt takiej drugiej dziewki nie widział.
Nieraz siądzie na kamieniu albo na pniaku, zapatrzy się, to i pół dnia przesiedzi? w domu w
izbie albo gdzie popod ścianą samo to. Niebieskie miała oczy, mgliste; niby patrzy nimi we
świat, ale dobrze widno, że nic na nim nie widzi. Odezwiesz się do niej, zaraz to głowę
dźwignie, uśmiechnie się, a tak słodko mówi, tak mile, jakby miód w serce kapał. Do tańca
pójdzie, na wesele przyjdzie. będzie się z parobkami i przyśmiewać, ale to znać, że jej to nie
w głowie, że gdzieś indziej jej myśli. A najlepiej lubi siąść gdzie samotnie za krowami albo
się w komorze zamknąć w domu. To się wtedy położy na trawę albo na łóżko, oczy
przymknie i leży. Nazywali ją Marysia "Daleka", że to daleko gdzieś od światu odchodziła.
A byli i tacy, co ją brać chcieli, bo ładna dziewka była, wyrośnięta jak kwiat, gospodarna,
skromna i majętna. Ale ona dziękowała, a nie chciała.
- Poproś mie ty na swoje wesele z inom, a je cie zaś bedem pytać na mój pogrzyb - mówi i
uśmiecha się tak smutno, jakżeby więdło ziele, a tak jasno, jak woda w potoku.
Było jej już dwadzieścia trzy lata i tak trwała.
Ej, kiedy ją ten Jasiek Mosiężny muzyka pod Ornakiem poznał, nie poszedł on już więcej
tego lata ani ku poroniankom ku Pańszczycy, ani do Zuberskiej Doliny ku orawskim pannom.
Został w Kościeliskach i tam siedział, a najraczej sobie przyśpiewywał:
Pociesenia nie mam, w polu go nie siejem,
Pocies-ze mnie, Maryś, skąd sie nie spodziejem.
I poziera na tę Marysię Chochołowską, ale co ona na niego spojrzy, to mu skrzypce w ręku
zedrżą i ustaje grać, jakby mu palce zmarzły.
Dopiero pasterka jedna z drugą: Hej! Zakohał się nas Jasicek w Dalekiej Marysi! Pozal sie go
tes, Boze!
                                                                                              23
A zazdrość je brała, bo dziewka to to jest takie, szelma, że choćby czasem i sama nie chciała,
to będzie o drugą zazdrościć. Są niektóre inne; ale mało.
A ta Marysia temu Mosiężnemu niby nierada nie była, owszem, tak się mogło czasem
zwidować, że go i dosyć rada ma, ale ile tego lubienia było: tego wyrozumieć nie mógł.
Gadała z nim, grał, to słuchała, czasem go i zagrać poprosiła sama, a czasem cichuteńko
szepnęła: Zagrajze mi o tym Janicku, co wołki pasał...
I zaraz jej bladość na twarz wychodziła. Więc on grał na nutę - znacie ją:
Kie ja sobie wołki pasał przi zielonym gaićku,
Przisło ku mnie śwarne dziewce: Co tu robis, Janićku?
Co ja robiem, to ja robiem, to tu o mnie nik nie wi,
Ino jedno śwame dzićwce, co nikomu nie powi.
A jak powi, to niek powi, to powi sama na sie,
Bo mi sama powiadała: Hybaj. Jano, na rose...
Grał, mógł grać godzinę, dwie, nie odmieniając, a ona słuchała, tylko coraz bledsza była.
A potem mu powiedziała "Dzieńkujem ci" - i poszła.
I gdzieś się wtedy tak kryła, że nikt jej potem wypatrzeć nie mógł.
- Ej, Jasiu! nie wygras ty se Marysi! - mówiły mu dziewki.
- To wolem jej grać hoć tak, jako was ściskać - on odpowiadał.
- Ej Jasiu! Skoda cie!
- A hoćbyk umarł la niej, nie skoda.
- Nie twoje przeznacenie ś niom.
- Ale jest Przemienienie Pańskie cudowne na niebie. A potem, kiedy poszedł, kiedy sie cisnął
gdzie pod smreka, twarzą ku ziemi... Przecie aż żal było chłopa!...
Stary juhas, Stasiów Szymek Tyrała, chłop mądry, bo i kapralem u cesarki Tereski przy
dragonach był, raz tak powiada, kiedy tak na tego Jaśka muzykę pod smrekiem leżącego
patrzy: Te muzyki to jakiesi całke ine ludzie...
Som jest dziwtóre mądre, ale mało, a jak się juz utrefi głupi, to cały diaboł!
Beł u nas w reimencie w trzeciej śkadronie trompeter, fajny hłop. Cek, jakosi sie tak cudnie
nazywał. Niedopil cy jako? A na imie mu było Karol. I co nie zonaceł, kie zalubieł jednom
dziewke, służke, we Widniu: bełł do Dunaja z mostu!
- Tu mas! - krzyczy Antosia Mardułowa, co jej dopiero na siedmnasty rok szło. - I utopił się?!
- Wyciongli go mało zywego. Pyta sie go wachmistrz, bez co telo zgłupiał, a on pada: Je ze
mnie nie fciała dziewka, cok jom zalubieł.
                                                                                             24
- I co sie zrobiło potę, krzesny ojce?
- Ino go puścili ze śpytała, bełł drugi razi Ale juz lepi wymierzał, bo go już więcyl nie znaśli.
- Hej! Panjezusicku!
- A grać to tak umiał, ze sam feldmarsiałek Laudon ras mu dwa talary śrybłem na manibrak
dał. Nawet beł na tego Jaśka Mosięznego trohe podany w ocak.
- Ej! fciałaby ja tes, coby mie wto tak miełowałł - mówi Antosia.
- A cóż byś mu za to dała? - śmieje się stary Szymek.
- E co wam juz nic pote, krzesny ojce! - parska Antosia niestropiona, a wszyscy do śmiechu.
I szedł dzień za dniem, tydzień za tygodniem, nie odmieniało się nic. Marysia Daleka słucha
Jaśkowej muzyki, ale nic on jej nie bliższy.
- Spytajze sie jej - mówią dziewki - cy cię rada widzi abo nie?
- Kie nie śmiem.
- Oześmiel sie! Cyś nie hłop?!
- A jak mi powie: nie?
- Pudzies ku inej.
- Wieral Wolałbyk się tu zapaść!
- Nie bluźnijl
- Ej! ani mi niebo nie cudne, ani mi piekło nie strasne!
- Takeś sie to wej zakohał?
Ale on już nic nie rzekł.
Aż przyszedł raz dzień słoneczny, tak rzeźwy i tak bystrej pogody, jakiego jeszcze tego lata
nie było. Wstał Jasiek Mosiężny rano, podniósł głowę do góry, popatrzał na niebo, po
turniach, i mówi do siebie: Prawda! Cyk nie hłop?! Niekze sie to już raz abo tak, abo tak
odwazy!
I idzie prosto ku Marysi, spotyka ją: stoi nad potokiem schylona, spodnica między kolana
wciśnięta, nogi od łydek na dół gołe - pierze.
- Marys! - mówi. Marysia się wyprostowała.
- Co?
                                                                                                25
- Marys! Nie mogem juz dłzżej wytrwać. Miełujem cie.
A ona się zaczerwieniła i zaraz pobladła bardzo.
- Miśłujem cię - mówi Jasiek. - Za żonę byk cię brał...
A ona trzęsie głową smutno, że: nie.
- Nie? - mówi on, a znać, że mu pociemniało w oczach.
- Nie.
- Nigda?
- Nigda.
- Ostatnie słowo?
- Ostatnie.
Ledwie mu głos wyszedł: Cemu? Ja cle tak koham, jak Boskom Moc...
- Ja już tak ostanero. Wiekuiście. Nie wydam sie za nikogo... nigda...
Odwróciła się, schyliła i poczyna dalej prać.
Chciał do niej jeszcze mówić Jasiek Mosiężny, ale mu nie odpowiadała. Łzy mu się do oczu
cisną, cisną, choć nie był chłop płaczliwy: zdzierżył je, nie puścił z oczu na lico, ale mu się
zdawało, że mu wszystkie w serce skapały, jak widział cynę rozpaloną kapiącą we walcwerku
w kuźnicach.
Odszedł.
Ale już potem Marysia Daleka była całkiem dla niego inna. Unika go, czasem co przykrego
powie, ani go o granie nie prosi, ani kiedy gra, posłucha. Tak jakby jej co złego zrobił: wieje
od niej lód.
Więc gryzło to nieszczęsnego Jaśka, bo cóż on zrobił? Że powiedział, że ją kocha? Czy ją
zniewolił? Czy jej się napierał ze sobą? Na jedno słowo odstał tak, jak kiedy piorun konar od
jodły odstrzeli. Nie chciała go – zabrał się.
Myśli i myśli - co za przyczyna może być? Bo że się on jej nie zwidział: dobrze, może to być.
Ale żeby za nikogo wydawać się nie chciała nigdy, taka dziewka ładna, zdrowa, młoda -
niepojęcie...
Coś, coś tu musi być...
Czy nie łzy ciężkie jakie...
Dy nie darmo śpiewają:
                                                                                                26
Umrem, matko, umrem, hoć mie nic nie boli,
Kie mi to nie dane, co ku mojej woli...
A źle mu było tak, że sobie rady dać nie mógł. - Hej - mówił. - Juz byk był wolał pary z gęby
nie puścić... Cok jej zrobił? Cok jej zrobił? Dyciek jom nie obraził, dyciek jej nie ublizył...
Moje kohanie...
I tylko szedł gdzie w las i grał. A grał tak, że aż Antosię Mardułową przy krowach raz tyle to
granie wzruszyło, że na cały głos płakać zaczęła.
- Cegoz ty płaces, dziewce? - pyta się jej stary Szymek Tyrała.
- Bo... Ja... Jasiek tak gro... krzesny ojce...
- No to niegze ta!
- Kie mi tak lu... luto... co ra... raty...
- A cegoz ci wej luto?
- Abo jo w... wiem... krzesny... ojce...
- Cy cię potę ku niemu nie podciągo, smarkulo? - śmie się Tyrała.
A Antosia zaraz łzy połknie i zaperzy się: A kaby mie
podciągać miało? Ku wom? Widzieliście kogo suhy karpiel gryźć? Co?
Póki jeszcze pogoda była, tłukł się Jasiek ze skrzypcami po lesie i wytrzymywał, jako mógł.
Ale kiedy przyszła lejba, przyszły chmurne, posępne dni kujesienne, przykurzył po wierchach
śnieg, zapadła mgła, ciemność po dolinach: ledwie mu dusza od żalu nie uciekła. Bo ani go
kochać nie chciała, ani wiedział, czym jej dokuczył, czym ją zraził, co jej złego zrobił? Już
nie wiedział, co gorsze:
to pierwsze czy to drugie? Za jedno by był życie dał, drugie życiem odkupił... Tak...
Raz po południu Marysia jakaś niezdrowa była, krów
nie wygnała, widział ją, że do szałasu, gdzie jeść gotują, weszła. Wszedł za nią.
Watra była malutka, ledwie tlejąca? ciemnawo.
Nie mówi nic, siadł pod ścianą na ławie, ona na stołku siedzi, nie patrzy nań.
Czas uszedł jakiś, oni milczą; zdjął Jasiek skrzypce z kołka w ścianie, brzęknął palcem po
strunach. Brzęknął
znowu raz, drugi. Na koniec zadzwonił na strunach palcami:
                                                                                                27
Kie ja sobie wołki pasał przi zielonym gaićku,
Przisło ku mnie śwarne dziewce: Co tu robis, Janićku?...
A Marysia w płacz. Zatłumiła go zrazu, ale potem buchnął z niej jak ogień.
Porwie się Jasiek z miejsca: Marysi Co się stało? Cegoz płaces?
A ona łka.
- Cegoz płaces?!... Twoje łzy mi jak kamienie... Powiedz! O co zal mas do mnie? Ja juz se
rady nie wiem dać! Cojek ci zawinił? Cymek cie ukrziwdził? Marysi
- Hej, nie zawiniłeś mi ty nic, nie ukrzywdziłeś mie ty w nicym... Ino po coześ to wej
zabrzęcał na strunak?...
- E dyjek to przecie nie raz, nie dwa grawał, a nie płakałaś! - mówi Jasiek.
- Ale nie trza było - - teraz... - mówi Marysia. Zamyślił się Jasiek - myślał chwilę - cisnął
skrzypce na ziemię, nogą kopnął. Bierze ręce Marysi, całuje.
- Przebac - mówi.
- Z nicego. Coześ ty winowaty? Nic - ona odpowiada.
- Bez coześ się na mnie gniewała?
- Nie gniewała ja się, nie... Nie wyrozumies ty temu nigda, nigda...
- Nie gniewałaś się?! - krzyczy Jasiek, podnosząc na nią oczy.
- Nie... Ino mie serce ozbolało... Znowu się łzy poczęły pchać do oczu Jaśkowi Mosiężnemu,
ale je zdzierżył.
- Z cego cie ozbolało? - pyta się.
- Hej kiebyś wiedział... Bolało mie, bolało, ale ciho. a teraz mie ozbolało głośno...
- Za mojom przicynom?
Ale Marysi znowu łzy buchnęły z oczu, snadź niepamiętna już na nic, zawodzi szlochając: Ej
kohałak go, kohała!... Ej kohałak go, kohała!.... - I słania się, jakby zemdleć miała. Ledwie się
o ścianę oparła, a Jasiek ją podtrzymał.
- On se to tak śpiewał, przy koniak... Ja sie go to pytała: co robi, a Cajówna Zosia wiedziała o
nim... Ej kohałak go tez, kohała...
Mówić jej nie dało, ucichła, a Jasiek Mosiężny po rękach ją, po kolanach całuje. Nieruchomo
się stało w szałasie, tylko niebieski płomyczek tańcuje po palenisku.
                                                                                               28
- Nie kciał mie - mówi Marysia po czasie. - Wzion ten Cajówne, Zosie, ozenił sie. Nie
mówiłak mu nigda nic, ale on wiedział, ze ginem. Hej, kie ik do ślubu wiedli - - w kościele w
Hohołowie - - ej, kie ik wiedli...
- Maryś!
- Nic. Zmogem sie. Wiedli ik... Ja tak stała - na boku... Kie im ksiondz ręce wiązał...
- Maryś!
- Nic. Związał im ręce ksiondz, piestrzonki zamienili, ześlubował ik, zaprzysiąg - juz on był
jej... Wyseł z kościoła, pod piórem, stązki na nim cyrwone przi cuze, ona we wieńcu... Hej
Jaśku! Bedzies sto lat zył, nie dozyjes...
- Maryś!
- I takek ostała. Ostałak tam pod kościołe, koło muru. Nie widział mię nik... Pojehali... a
zagrali mu na jego nute. na samo ten... Przestałak hań do rania... Prosiłak Boga, coby
przywołał ku mnie śmierzć - ale nie przisła... I zaślubowałak se, zaprzysięgła: Jak was
ksiondz związał stułom i sprzong na wiecność, tak ja Ci ślubujem i przysięgam, Boze, kieś mi
tego scęścia dać nie racył, ze mie nigda nie powiedom do ołtarza we wieńcu, nigda, nigda -
Jino mie do trumny tak włozom, jakak jest...
- Maryś!
- A on pojehał ś niom, ka sie przizenił, do Długopola. Widziałak go jesce pote kiela razy, a
najwięcy w Ludźmirzu, na odpustak, bo oni ta wse jezdzujom, bo to od nik blisko i parafija.
Umyśnie hodzem... Juz scwarty rok... I bedem hodzić...
- Nie boleśnie ci to?
- Boleśnie... Ale by go przynamniej widzem... Dzieci majom... dwoje... Takie majom bure
ocy, jak i on... Widziałak... Hoć to jej dzieci, całowałabyk je po tyk ocak... Ej Jaśku!...
- Ej Maryś!...
- I tak już ostanem, na wiecność, z tym bólem...
- A cos teraz s nami będzie? - mówi Jasiek.
- Idź ode mnie, opuść mnie - mówi Marysia. - Nańdzies inom. Nikomu przy mnie scęście nie
rośnie. Taki juz mój przeklęty los.
- Hej! Ten to lód od tobie wiał!... A lubis mie? Hoć trohe?
I ujmuje jej ręce, a ona je ściska palcami i ku piersi przysuwa, i mówi: Lubiem. Bars lubiem.
I wyrwała się, i uciekła z szałasu.
A Jasiek został tam i nie ruszył się, aż pasterze przyszli i tak go znaleźli, jak umarłego.
                                                                                             29
- Co ci sie stało, Jasiek? - pytają się.
- Nie kciał mie Pan Jezus wzionć, niegze mie weznom diabli! - on mówi i wyszedł.
Szuka Marysi, znalazł ją, w szopie, krowy dojącą. Świeci się kaganek przy niej.
- Maryś! - powiada Jasiek. - Ja cie tak nie opuscem, nie kcem opuścić! Ja nie jest taki hłop,
cobyk sie spierał, cobyk cię przemóc fciał, gwałte kciał brać. Kiebyś była biedna, kieby ja był
bogaty... Ale tak - jak mie nie kohas, cos ci po mie?... Co ci ta te moje skrzypce i ten hyr o nik
po świecie!... Prasnonbyk ci je do nóg i to moje serce okrwawione, i ten mojom miłość
serdecnom!
Ale ja de tak nie opuscem, nie pozegnam. Tyś mi tak jak świenta, jak kiebyś spomiendzy
janiołów zestompiła ku mnie na ziemie. Ja jest sam na świecie, jak ten suharz jaworowy pod
Jarzombcom w polanie. Ni maro nikogo nikany, gram ludziom, a mojemu sercu jino wiater
gra. Bydź mi za siostre!
I pochylił się ku jej kolanom, objął je, a ona postawiła skopiec z mlekiem na ziemi i kładzie
mu rękę na głowie, i mówi: Ja juz nikomu nie mogem nicem być - mnie sie jino jedna śmierzć
znacy. Ozendźmy sie. Idź ka inendej. Ostaw mie s tym bólem w sercu...
- E, Maryś, Maryś! - on mówi. - Bóg świci, kiebyk
ten rane twojom móg na siebie wziąść, coby jino tobie beło lepi. było dobrze...
- Idzi Mnie sie juz nie patrzy we świecie nic - jino trumna...
I podała mu rękę, i pchnęła go lekko ku drzwiom. Zakręciło się Jaśkowi Mosiężnemu w
głowie, załamało się w piersiach.
Idzie, idzie w las, ku Tomanowej, sam nie wiedzący, dokąd. Nareszcie siadł pod smrekiem,
nad lasem już ciemno było całkiem, a kurzył śnieg z deszczem i mgła góry przykryła. Wyjął
skrzypce spod czuchy, patrzy na nie i powiada: Hej skrzypce! Coście wy mi wej dały w
zyciu? Coście wy mi wygrały? Co nie fcem, to sie ml w garzcie pha, za co byk duse dał, to
nie moje... Coz mi s was, kie mi scęścia wygrać nie umiście, coz mi ten hyr po dziedzinak...
Hej skrzypce!...
I pociągnął smyczkiem po strunach, choć kurniawa szła z wierchów, i tak przyśpiewywał:
Idem, idem miedzy ludzi -
graj mi. skrzypko, graj! -
serce moje obumiera,
a ty, zycie, trwaj!
Serce moje obumiera -
brzmij mi, skrzypko, brzmij -
nie nasiał mi Pan Bóg scęścia,
nie wyrośnie mi!
                                                                                                30
Nie nasłał mi Pan Bóg scęścia -
slyńze, skrzypko, slyń -
a ty Maryś, moja Maryś,
gińze z bólu, giń!
Gińze z bólu, giń z cierpienia -
grajze, skrzypko, graj! -
zakopiom cie s twoim bólem
pod zielony gaj...
I zrozumiał Jasiek Mosiężny muzyka Marysine zaślubienie, a tak mu się zdawało, że oczy
jego lecą w jakąś przepaść straszną, w otchłań niezgłębioną. – Hej! Ten to lód od tobie wiał! -
powtarza, a wydaje mu się, że mu przy tej myśli ziemia całkiem spod nóg niknie od żalu nad
Marysią i nad swoim kochaniem. - Mogłoby nam tyz być dobrze! - myśli. I zdawało mu się,
że słyszy, jak Marysia Daleka, leżąc twarzą ku pościeli na szopie, szepce:
O serce, serce! O serce, serce!...
                II O WÓJTOWEJ MARYNIE
Ta wójtowa Maryna hodzi sama do młyna,
A ze młyna du domu, nie da monki nikomu!
śpiewywali o Marynie Krużlowej z Rogoźnika, a potem przyrosło jeszcze drugie tak:
Ta wójtowa Maryna hodzi rada do młyna,
A wójcicek Macicek pokazał jej hodnicek...
ale to później, po weselu, bo on jej istotnie pokazał jak trzeba chodzić po świecie.
Była to dziewka, jakiej nieprędko drugiej w okolicy.
Czy w Ludzimierzu na odpuście, czy w mieście albo w Czarnym Dunajcu na jarmarku, nie
było chłopa, co by się za nią nie obejrzał, nie było baby, co by się jej nie przypatrzyła
świdrem. Wysoka, prosta, głowa do góry, brwi jakżeby uczernione, wysoko nad oczami,
gęste, grube i połyskujące, czoło gładkie, oczy szafirowe, ogromne, nos prosty, usta
czerwone, małe, broda okrągła, włosy czarne, świecące, jakżeby kto je wypolerował, a tak
wielkie, żeby się okryć niemi mogła jak zapaską. Dopieroż te kolory na twarzy przypalonego
rumieńca na smagławej skórze, dopieroż ta szyja wysmukła, bujna, te piersi, co tak jakoś
zuchwale pod gorsetem tkwiły, aż drżenie brało patrzeć, to wcięcie w pasie prześliczne, te
biodra odsadzone, gibkie, pełne, a całe ciało jakby z miękkiego żelaza urobione. A głos!...
Kiedy zaśpiewała, zdawało się, że świat stopnieje... I kiedy szła, to choćby ciżba była
największa, nie potrzebowała mówić: Pąkcie się! - każdy się jej ustąpił, tylko spojrzał.
Ale ono się ta jej i tak znaczyło...
                                                                                             31
Bogata to była dziewka, pyszna, zuchwała i nieużyta. Ojciec, wójt, stary Bartek Krużel, co się
do niego nazywało do Białego Marcina jeszcze z dziadka, wdowiec: ją jedyną miał i nic za
nią nie widział. Było gruntu z pięćdziesiąt morgów, lasu z pięć, gazdowstwo strasznie grube i
młyn. A to Marynisko, żeby kto krapki mąki nie ukradł, ciągle pilnowało młynarczyka i
cięgiem do młyna chodziwało, aż jej zaczęli śpiewać o tej robocie, ale do oczu nikt nie śmiał.
Bo takie oczy miała, jak żary rozpalone, tak jakobyś we wodzie ogień roziskrzył. Kiedy
spojrzała na człowieka - chyba że mu siedmdziesiąt lat było, żeby go nie przejęło do szpiku.
Jeden parobek z Ostrowska, co z winem jechał, kiedy ją zobaczył, oparł się o wóz plecami i
stąpić przez chwilę nie mógł. a mowę to mu całkiem odjęło, tylko usta otworzył. Ona się
uśmiechnęła i przeszła mimo, a on potem powiada: Diablica sie za babe przeoblekła cy jako?!
Ale kieby takie w piekle były, fciałby ja hań gorzeć po same usy!...
Nieradzi ją ludzie widzieli za nieużyczliwość i za pychę. Było jej już dwadzieścia lat, ale się
wydawać nie chciała ani nikt nie słyszał, żeby jakiego kochanka miała. Nikt się nią nie
pochwalił.
- Nie bees sie to wydawać, Maryna? - pytała się jej ciotka.
- A jest haw wtory godny ku mnie? - odpowiedziała.
- A wies, jako to śpiewujom:
Cemuz ty, dziewcyno, nie kces na mnie patrzić?
Jak ja cie nie weznem, nie weźnie cie ślakcic!
- A nie słiseliście ciotko, co opowiadał stary Budz jako to królewic przyjehał ku
kołodziejównie?
- Bajki! Coby cie nie to królewic, ale jaki sprosty góral nie przespał!
- Niedocekanie wase!
Ale jej się oczy zjarzyły i zęby ścisnęły, boć przecie w takiej dziewce grała krew! Ino ją ta
pycha, ta podufałość trzymała jak na łańcuchu. To to wolała ścierpieć i odrzec się, za czym
dziewkom dusza do gardła lezie, aż im dech zapiera, niż tej natury swojej popuścić. Takie to
było.
I dopieroż musiało się stać, że się ten Jasiek Mosiężny muzyka z nią spotkał...
A to tak. Nie mógł on się odżalić Chochołowskiej Marysi, w której się kochał, choć już lat
parę zbiegło, może ze trzy. Nie szedł więcej w Kościeliska, nawet się mało co po Zimnym
albo Skalnym, jak to je nazywają, Podhalu włóczył, ba się więcej doliną wsi trzymał. I już
nawet mniej grywał, tylko się więcej robotą trudnił, ciesielką i przy traczu, ale kiedy grał, to
jeszcze sto razy piękniej niż przedtem. Dość powiedzieć, kiedy go Cygani węgierscy do
bandy chcieli, co nawet w samym Budzynie i w Peszcie grywali. Nie chciał.
Dowiedział on się. że u Gąsiorka w Rogożniku robota przy drzewie jest: zgodził się.
Tu dziewki, baby rade, bo już o nim słychowały (jak to o tym Janicku, co taki słynny z urody
był, a tak smutno dla nieczułej dziewczyny skończył), że to muzyka, jakiego nie ma drugiego
                                                                                                32
we świecie. Ale lak powiadali, że on przez te trzy lata nijakiej sprawy z żadną kobietą nie
miał. To i tam. w Rogożniku, tak na te rogoźnicanki patrzał. jak na gawrony na smreku. Tyle
go obchodziły.
Niedługo to jednak trwało. Powiada mu Kuba Gąsiorek, ten, co tracz miał:
- Wies, Jasiek, kiebyś taki dobry beł, a zaniós jarcu do Białego Marcina zemleć.
- Dobrze. Zaniesem.
A stary Gąsiorek się przy śmiechu je i pyta: Widziałeś młynarecke?
- Ze wtorom?
- Wójtowom córke?
- Nie.
- No to sie waruj, bo cie zji.
- Ej kie mie ta dosiela nic nie zjadło, to mie ta jus i nie zji.
- Waruj sie! mówiem ci. Scepan Symcyków z Ludzimirza do Peśtu bez niom wywędrował.
Kuba Gąsiorek, haw naski, rogoźnican. pije tak, co ani rady, Jahymiak Wacław, ten Kasin, tak
jak ogłupiał. Ja sam, hociek stary, kie jom widzem, to jaze mi gra w usak! Bucna dziewka jak
las!
- Nie bojem sie.
- Cy mas co od uroku?
- Mam.
Tu stary Gąsiorek ogromnie się rozciekawił. Nachylił siwą głowę z długimi kędziorami i
pozaplatanymi warkoczykami od skroni ku Jaśkowi i pyta się: Ze co? Ze co? Coz mas? Nie
przezradzem cie. Powiedz mi!
- E co ta mam, to ta mam - nic wam po tem.
- Nosujes przy sobie?
- Wse nosujem.
- Ka? W opasku?
- A moze to i być, kieby ino dość syroki był.
- Jako to? Nie rozumiem.
- Hej ojce. wiecie - - kieby taki syroki był, coby serce przykrył. Kaz ten jarzec?
                                                                                            33
Popatrzył na niego stary Gąsiorek; pyta się:
- To sie na serce przykłada?
- No.
- Jakze to? Przylepia sie? Cy je jaki plaster?
- Nie przylepia sie, ba trza połknonć. coby do serca wlazło - mówi Jasiek.
Stary Gąsiorek przykrzywił głowę: Jakosi cudnie mówis - powiada. - A ukazes mi to? Cybyk i
ja nie połknon?
- Ej, musielibyście jaze w Kościeliska jehać, coby uwidzieć, jakie to.
- Tam je stela?
- No.
- A wtos ci to dał?
- Cos sie ta telo ozpytujecie! Kaz to zboze? Stary Gąsiorek pomilczał trochę, potem się
rozśmiał i rzekł: Rychtyk - co się ozpytujem, kie ja mam haw na głowie nalepse odcynienie
na seliniejakie uroki.
I pogłaskał się po siwych włosach.
- Podź Jasiek, wsujemy jarcu do worka.
A w Jaśka muzykę w chwilę potem jakżeby piorun trzał.
Idzie, niesie worek na plecach, przychodu ku młynowi, a tu przed młynem stoi Maryna
wójtowa.
- Do młyna? - pyta się.
Popatrzył Jasiek na nią, nogi mu się ugięły, zbielał na twarzy, choć godny worek na plecach
dźwigał. Tak w niego uderzyły Marynine oczy, jak błyskawice.
Ona się tylko uśmiechnęła, że ledwo przemknęło po wąskich wargach, i patrzy na niego z
góry, śmiało, a on tak przed nią nachylony z tym workiem.
- Podź - mówi - odbieremy.
Oddał Jasiek worek młynarczykowi mleć.
- Tyś niepili, nietutejsy? - mówi Maryna. - Tyś ten muzyka Jasiek od Gąsiorka?
- No.
                                                                                            34
Nie dwoi mu nic, tylko tak do niego mówi: ty, jak do pasterza.
- Przyjdź jutro rano po monke.
- Przyde.
Chciał jej powiedzieć: Ostańcie z Pane Boge - ale ona się nie spojrzała już więcej na niego i
poszła od młyna przez łąkę ku domowi.
Zabrał się i Jasiek wracać.
A tu jak zadzwoni Marynin głos!... Jak się rozlegnie
po powietrzu:
Lelijo, lelijo, skądeś sie tu wziena?
W dolinak urosła, w górak sie ozwiła...
Daj mie, matko, daj mie, kie ludzie pytajom:
Kie lelija kwitnie, wtedy jom targajom...
Daj mie, matko, daj mie, kim mi krasa minie –
Wte lelija wonie, kiedy sie ozwinie...
Daj mie, matko, daj mie, bo ja jak w polu kwiat,
Wiater mnie oderwie, poniesie mnie we świat.
Ani, matusicko, nie bedzies wiedziała,
Ka ci sie lelujka z ogródka podziała?...
A to tak śliczny śpiew był, tak słodki, tak cudny, jakżeby dziecku do snu.
I nie mógł ten Jasiek Mosiężny pojąć, jak potrafił z takiej dziewki, co się widziała taka
zuchwała i pyszna, taki miły, taki pieszczący głos wyjść? Przebiło go to na wylot przez serce,
bo przecie sam muzyką był i on to czuł lepiej niż inni.
Idzie, ogląda się, a ta przez łąki sunie, w żółtej szmatce na głowie, w białej koszuli, w
czerwonym gorsecie i w czerwonej zapasce na ciemnej spódnicy, taka mieniąca, jak sama
łąka od kwiatów, a taka świetna, jak pochodnia. I zapatrzył się.
A ta śpiewa z daleka, jeszcze słodziej, jeszcze śliczniej:
Janickowa nuta hodzi po dziedzinie,
Jako te owiecki po kosodrzewinie...
Janickowe imie nigdy nie zaginie,
Jako se wirsku, tak se i w dolinie...
Rozlega się głos, a jemu serce taje. A ta śpiewa jeszcze:
Przyjdź, Janicku, śmiało, kie w okienku siano;
Kie w okienku słoma, to matusia w doma...
Podskoczyło Jaśkowe serce.
                                                                                             35
Zaś ona, śpiewająca, znikła w wierzbowym gaju, co pode wsią rósł.
Jaśkowe serce drży, a on sobie myśli: Hej co by tal Tak se ino śpiewała... Kaby taka dziewka
ku mnie!. Ani sie nie popatrzyła...
Tak sobie nic dowierzajęcy szedł ku traczowi Gąsior-kowemu, a wszystko mu drgało na
wnątrzu.
***
- No, jakze ta? - pyta go Gąsiorek. - Oddałeś ten jarzec mleć?
- Oddałek.
- Młynarecke widziałeś?
- Widziałek.
- No i coz?
- Nic.
- Nic?
- Nic.
- Wybroniło cie to, coś połknon w Kościeliskak?
- Kaz som jest te deski, co my je mieli rzezać? - mówi Jasiek.
- Oho! - pomyślał stary Gąsiorek. - Wybroniło cie ta wiera, kieś taki do roboty nagły! Idze
jesce wypij by półkwaterek tej medycyny! - A głośno rzekł:
- Deski? Deski som jest nagotowione, jino biercie! Ale sie mi tak widzi, co ci sie dziś rence
bedom trzęsły?
Jasiek nic nie odpowiedział i poszedł deski rznąć. Zaś stary Gąsiorek udał się wóz smarować
kołomazią, bo się na jarmark do Nowego Targu wybierał, i kręcąc koło na osi. mruczał:
Smiełowanie Boskie, co to wej w tej dziewce za cary?! A nie jino w tej, ba całke w kobietak!
Co je to przecie, cy to ta głowa, cy to ta noga, cy co inkse, cy syćko wraz? Ale kiebyś dopad,
tobyś zjad. Hej coz, kiek wej juz stary! Siedemdziesiont mi mineno na Jakuba... Ej, kieby sie
mi tak by dwaścia roków wróciło!... Ale cok jus przezył, tok jus przezył, co jek widział, to jek
widział, widziałek i Jantośke Kurnotke, i Kasie Długopolskom, i moja niebozycka piersa zona
fajna była, i Kaśka Walka spod Brzegu, pojedna by ci była dobrze serce nie urwała od
bątrowy. ale jek takiej przecie nie widział, jako ta Maryna wójtowa. Słyhowałek ze staryk
ludzi o wrózkak, co na skode ludziom cyniły; takie to to musiało być. A kiebyk nie wiedział,
cyja jest, kiebyk nie znał jej ojca, matki niebozycki, kiebyk nie wiedział, kie jom do krztu
świentego do Ludzimirza nosili, wto jom trzimał: pedziałbyk, ze wto wto co? Skąd to między
ludzi zlazło? Z jakiej płanety lebo z piecary wysło? Jakiesi to carcie kwiaty sie temu na wargi
                                                                                              36
i na ocy zamieniły, bo ik tu takik na świat nijaka jesce baba nie wydała ze sobie... Haj...
Wyonacyłek wóz godnie maziom, nie bedzie skrzipiał, nie bedzie sie Małgorzata prać znowa
ode złości po siedzisku. Hej! Kiz mi tez diasi przeklenci kozeli młodom babe brać?! Skaranie
Boskie! Kieby mi sie tes by dwaścia roków wróciło!... Wola Boska...
Tak stary Gąsiorek, co tracz miał, mruczał do siebie, wóz ze strachu przed drugą żoną,
Małgorzatą, gorliwie smarując.
A Jaśka muzykę już roztapiało na wnętrzu. Rzeze deski, piłuje, a w oczach mu uroda
Marynina stoi, a w uszach mu jej śpiewanie gra - Marysia Chochołowska. Marysia Daleka,
była jak miód. a ta tu jak ogień. Zamamiła go śpiewaniem zrazu, przychlebiła mu się potem -
ale na co? Bo że ona to nie bez przyczyny śpiewała, tego był pewien. Musiała go widzieć
gdzie, w kościele najprędzej, musiał go jej kto pokazać. I takom mu śtuke pokazała!...
Nieszczęsny ten Jasiek Mosiężny takie serce miał:
trzysta bab mu się mogło rzędem u szyi wieszać - on nic; ale jak na swoją utrafił - bądź
zdrów! Już w nim ani żyły, ani żebra nie było - wosk.
Tu bez niom zgine! - myślał.
A co by poprógować? - myśli znowu.
Ej! Ty ta co ś niom wyprógujes! - mówi sobie. - Nie twoje scęście!
Tamek ni miał scęścia, moze tu mi Pon Jezus pozegna...
Nie takim On nie pozegnał, jakoś ty...
Ej! kieby jom jesce uwidzieć!...
Dy jutro pudzies po monke...
A Marysia hańta, Hohołowska?...
Lecz pamięć Marysi Chochołowskiej w trudnym, ale artystycznie wrażliwym Jaśkowym
sercu spełzła nagle, jak obraz na deszcz wyniesiony.
- Marysia? Daleka?... Kieby mie beła fciała... Ale przecie ona nikogo nie fce - nigda...
I to ogromne słowo przygasiło w Jaśku wewnętrzną rozterkę.
Tego dnia, wieczorem, w lipcu to było i pogoda iskrząca, długo Jasiek grał na piszczałce
wierzbowej, bo on na wszystkim grać umiał, siedząc na pniaku do rąbania drzewa na
dziedzińcu, a stary Gąsiorek, leżąc na pościeli, mruczał do siebie: Piskaj, piskaj - - bedzies ty
jesce lepi piskował, nie bój sie... Dzieńkować Bogu, Małgorzata śpi... Fała tys Bogu
Nawysemu... Piskaj, piskaj - - juz ci dusa dziurami wierbowemi wyłazi - - patrzeć, jino ci
bedzie po całem ciele hipkać, jak ptak po gałęziak... Ej, Boze daj, coby sie Małgorzata by nie
obudziła do rania... Kieby sie mi tak dwaścia roków wróciło...
                                                                                                37
Ale Jasiek Mosiężny tej nocy mało co spał. Aż przed świtaniem usnął twardo i śniło mu się,
że idzie procesja, a w tej procesji Marysia Chochołowska - i odwraca ku niemu twarz - on z
boku stał - i powiada mu: Ej Jasiu! Taki juz mój przeklenty los!...
I znikła a jego tak coś cisnęło, jakby w przepaść leciał. Nazajutrz idzie rano do młyna po
mąkę, a czym bliżej, tym mu się goręcej robi. Stoi Maryna we drzwiach.
- Niek bedzie pokwalony - mówi Jasiek i uchyla kapelusza.
- Na wieki wieków. Amen. - odpowiada Maryna.
- Jest monka?
- Jest.
Sama mu ją odmierzyła, wydała, a co raz, to go niby nieumyślnie łokciem zawadzi, spódnicą
muśnie. Nie bardzo śmiał na nią spojrzeć, ale kiedy pojrzy - - jej oczy na nim, a tak jarzące,
jako świece przy ołtarzu. Ciarki po nim przeszły.
- Hej! Nie twoja tu robota! - myśli sobie.
Aż kiedy się już zabierać miał, powiada mu Maryna:
- Jasiek, wies, parobkak od koni wyścigała. Cybyś sie nie zgodził do nas?
- Ja?
-Ty.
- Ku wam?
- No.
Patrzy na nią: stoi przed nim jak zorza.
- Fcielibyście mie? Naprawde?
- Ze ba haj! Coz byk ci miała figle pleść!
Jaśkowi się aż jasno i ciemno na raz zrobiło w oczach.
- Zgodzem sie.
- Podzieńkuj Gąsiorkowi. Sprowadź sie do nas.
- Mówiliście z wójtem? z tatom?
- Tata ta sytko zrobi, co ja kcem.
- Od kiedy?
                                                                                               38
- Hojby od dziśka.
Wraca Jasiek do tracza podziękować Gąsiorkowi, a Maryna siadła na progu i śpiewa:
Pojźrem na jednego, pojźrem na drugiego:
Ni mas ci tu, ni mas, Janicka mojego...
Miłość, moja miłość, miłość ta przeklęta,
Zamknena mi serce na zelazne pęta...
Zbuduj, jaskółecko, na hali gniazdecko,
E pocies-ze, pocies, to moje serdecko...
Jaskółka na hali budować nie bedzie:
W tym moim serdecku wiecna załość bedzie...
Takie nuty biegły za Jaśkiem, tęskne, dźwięczne, rozpuszczone na świat jak brzozowe
gałęzie, jak migotliwe sieci pajęcze jesienne, i szumiały nad Jaśkową duszą, i oplątywały ją,
aż mu krew z nóg i z rąk do piersi zbiegała. Tak się głosiły za nim śpiewki Marynine.
Kalina malina rosiła korale - -
Kohajze mnie, hłopce, kohajze mnie stale...
Z kaliny maliny zima spłuce cerwień,
Ale ty, hłopcyno, serca mi nie odmień...
leciało za nim.
- Zji cie to dziwcencisko - gwarzy Jaśkowi stary Gą-siorek, wypłacając mu zasługi.
- Niekze mie już i zji! Wiecie, jako Janosik mówił, kie go umęcyli i wisać mieli? Kedsce me.
upekli, to me uż i zjedzce! - odpowiedział Jasiek.
I nastał dlań dziwny czas.
Maryna. jak królewna, chodzi koło gospodarstwa i we młynie, a on koło niej jak koło
królewny. Nigdy słowa, nigdy nic. Schnie Jasiek, jeść nie może, spać nie może, morduje się,
widzi mu się, że żeby jej spódnicę dopadł, toby z nią ślub brał - a tu nic. Tylko jej te oczy
błyszczą, jak gwiazdy rozpalone, tylko te piersi w gorsecie chcą koszulę roztargać, tylko się te
biodra kołyszą jak fale na Rogoźniku. Odchodzi Jaśka całkiem moc nad sobą. rozbiera go tak,
jak choroba.
Ale mu tak nieśmiało było, że kroku ku Marynie postąpić nie mógł na sobie przemóc.
Więzgło mu wszystko w gardle i w piersi.
Aż raz, rano, myśli sobie: Co sie tu bedem trapił! Cisnem to syćko i pudem w carty! - I tak
postanowił.
I zdarzyło się, że przyszło podczas obiadowania dziecko do Krużlów, taki malutki, trzyletni
chłopczyk od Filomeny Komperdowej, krewnej nieboszczki wójtowej.
- Po coześ prziseł?- pyta się go stary Krużel.
- Po jabta - mówi dziecko.
                                                                                              39
- A rad mie widzis?
- Rad.
- A ten dziewcyne lubis - pyta się go wójt pokazując palcem na Marynę.
A chłopczyk powiada: Nie lubiem.
- Nie lubis mie? - pyta się Maryna.
- Nie lubiem.
- Ani krapke? Ani krapecke?
- Nie lubiem.
- Ani telecko? - i pokazuje mu koniuszek palca, i uśmiecha się, a tak ślicznym, tak
pieszczotliwym głosem mówi, że się zdawało Jaśkowi, że się fuksje na oknie pochyliły ku
niej kwiatkami i słuchają.
- Ani telecko?
A chłopczyk myśli i powiada: Telecto.
Zaś Marynine oczy świeciły się jak ciche gwiazdy po-zachodnie.
I Jasiek muzyka został przy wójtowych koniach. I było raz tak, że młynarczyk zachorował i
Jasiek go zastąpił; zepsuło się coś przy kole - naprawiają z Maryną. Czuje Jasiek na plecach
swoich jej piersi wyniosłe, czuje jej oddech gorący na karku, czuje ją całą schyloną nad sobą.
Myśli sobie: Nie wytrwam, niek co kce bedzie! Obyrtnem sie, hycem jom bez pół, by raz
pocałujem w te ustecka rózane, by raz przitulem ku sobie...
Ale mu odwagi brakło. Bo on był taki: pierwszą lepszą dziewkę ujął nie pytajęcy, a co mu się
podobało, to mu odejmowało moc. I tak przy sobie długo stali; jemu ręce dygotały przy
naprawie koła, a jej się włosy niedobrze zaplecione rozsypały koło głowy i po Jaśkowym
karku błądziły. Ale co sobie pomyślał: Niek co kce będzie!
Obyrtnem sie! - to mu brakło tchu w piersiach, w sercu odwagi.
Naprawili młyn. Zdawało się Jaśkowi, że Maryna jakoś dziwnie popatrzała na niego, nim
wyszła.
- Ej, kiebyś beła nie ta! - myślał gryząc wargi. - Nie taka piekna, nie taka pysna, nie taka
bogata!... Ej, kiebyś beła nie ta!...
Ej! żeby beła nie ta... Żeby choć taka piękna, taka pyszna, ale nie taka bogata... Cóż ona
przede wszystkim pomyśli? Że mu te pięćdziesiąt morgów pola, te pięć morgów lasu, te
konie, te krowy, te owce, ten młyn więcej jeszcze, niż ona sama. pachną. I spojrzy na niego
tak, że on by tego nie zniósł...
                                                                                             40
Prawdę mówił stary Stasiów Szymek Tyrała, że te muzyki to jakiesi całke ine ludzie, że choć
som jest dziwtóre i mądre, to jak się już utrefi głupi, to cały diabeł - boć przecie każdy, kto by
się z taką Maryną żenił, myślałby naturalnie przede wszystkim o jej majątku, a potem dopiero
o jej urodzie, i nie cudowałby się temu nikt, ani ona sama. Ale Jasiek był z tyk, co som nie
jest mądre.
Kieby była biedna... Ale tak...
Żeby go kto był z chłopów albo bab mógł usłyszeć, jak tak rozmyślał, byłby mu był
powiedział: Przecieś taki głupi, jak cap!
Wkrótce potem zdarzyło się, że Jędrzej Krużel, strycny ujek Maryny, wydawał córkę za mąż.
Gra Jasiek na weselu, przy nim sekunda i basisty basujący. Dziewki jak sarny, jak kwiaty, ale
gdzie im ku Marynie!
Jasiek gra, a nie widzi nic, tylko ją.
Przyszedł na to wesele Maciek, syn dawnego wójta rogoźnickiego, Bartłomieja Fita. którego
nazywali Wójcickowym Macickiem albo Wojcickiem Macickiem. Właśnie on od wojska
wrócił od ułanów, czerwoną miał czapkę na głowie, niebieski kabat na sobie; przystojny był
parobek, zgrabny, tęgi i niebiedny.
Kiedy zakrzesał na drobną nutę rogoźnicką, to się widziało. że iskry piętami skrzesze. choć w
kyrpcach był.
Do polki Marynę ujął - ej! kiedy się zaczęli nosić. Był on we Widniu i w Preśburgu. i w
Ołomuńcu, tam się z austriackimi siacam, z czeskimi holkami nauczył tańczyć. Na Marynę
łuny biją, a ten ją wpół objął, przyciska. po powietrzu nosi. A łuny biją i na Jaśka.
Poprosili do jedzenia. Noc była późna. Wyszedł Jasiek w pole, oddechnąć, bo się i graniem
zmęczył, ale to nic, ba mu się serce rozerwać chciało od żalu, zazdrości, od bólu, od gniewu.
Grał pod ścianą, grał, aż się włosienie ze smyczka sypały, a ten przyciskał, a ten nosił, a ten
tulił ku piersi! Ej! tysiąc diabłów zjadło!
Idzie koło takiej szopeczki małej i słyszy za ścianą taki głos szeptem:
- Musis!
A to mówił mężczyzna.
A drugi głos mu też szeptem odpowiada: Nie musem! A to był głos kobiecy.
- Musis!
- Nie musem!
- Ba musis!...
                                                                                                 41
Uśmiechnął się Jasiek, oddalił się. pochodził dobrze pół godziny po polu i wraca do wesela.
Patrzy: ani Maryny, ani Macicka nie ma.
Zimno i gorąco mu się zrobiło. Wyleciał z sieni, łap za kamień spod nóg, ścisnął w pięści - a
wtem Marynę spotkał. Poznał ją, bo światło z okien padało.
- Kaś beła?! - pyta jej się i zastępuje drogę. Wzdrygnęła się Maryna. zatrzymała się, potem
chce iść dalej, a nie odpowiada. Ale Jasiek już nie ustąpił. Chwycił ją za rękę, ścisnął,
przybliża jej oczy do oczu.
- Kaś beła?! Gadaj!
Szarpnęła się Maryna, zmarszczyła, brwi aż się jej zbiegły pod czołem, ale potem rękę w jego
ręce wolno zostawi i mówi mu łagodnie: Puść mie. Jasicku. co ci sie stało? Coz mi tak
zastempujes jak zbój, a przecie wiem, ze mie rad mas. No to ci powiem, kak beła. Bełak w
doma buty przebuć, bo mie gnietły te nowe.
- Nie bełaś w sopce?
- W jakiej sópce?!
- W tej hań, przy sadzie!
- W ujkowej?
- No!
- Nie!
Ścięła usta, ściągnęła znowu brwi. Zląkł się Jasiek, że ją zgniewa. Puścił, słowa nie rzekłszy.
Weszli do izby; ona naprzód, on za nią.
Już siedział pod ścianą, już grał, kiedy znowu Marynę w ciżbie zobaczył. Blada była. nie
tańcowała.
- Bez cos nie tańcys? - pyta jej się, kiedy koło niego blisko stanęła.
- Noga mie boli. Ognietło mi. A Wójcicek Macicek ciska mu w chwilę potem trzy szóstki do
skrzypiec i śpiewa po góralsku:
Mozes sie pokazać, dziewce, kaś sie skryła,
Cyjeś taka siumna, jakoś wcora była?...
I tańczy z panną młodą.
Jasiek gra, aż struny zgrzypią, ten tak śpiewa, tamta nie tańcuje, pod ścianą blada stoi - - chce
Jasiek grzmotnąć skrzypce o ziemię, skoczyć, porwać Maćka pod gardło - - ale to może on
ino tak tylko śpiewał, może to nie oni byli, tyle dziewek, tyle parobków na weselu, tyle się ich
rozleciało koło domu podczas kolacji - - i dzwoni mu, i dzwięczy w uszach i w sercu jej głos:
                                                                                                42
- Przecie wiem, ze mie rad mas... Bełak w doma buty przebuć... Jasicku...
I nie wyszło cztery tygodnie, już miał być ślub Wójcickowego Macicka z wójtową Maryną.
Chciał Jasiek prasnąć wszystko, uciec w diabły, ale co raz Maryna do niego. Zagras mi, Jaśku,
na weselu...
I zostawał.
A Macicek przychodził do Krużlów dzień w dzień, zawsze wesoły, zawsze uśmiechnięty,
zawsze rad. Raz, kiedy Maryna coś przy wieczerzy zuchwale odpowiedziała ojcu, powiada
jej: Wies, Maryna, to se zapamiętaj: Jakbyś mnie kie tak odpowiedziała, to byk cie tak
wyrzezał tam, ka trza, co za trzi dni nie siednies!
Zaświeciły się Marynie oczy - właśnie jedli kwaśnicę - odwiedzie rękę z łyżką i powiada: Ej!
byk cie teraz zaraz nie pacła w kufe!
A Maciek pięść w kułak: Pacnij!
Patrzą na siebie chwilę, spuściła Maryna głowę, wzięła się do jedzenia.
A stary Krużel, wójt, powiada: Tak trza, panie świenty. Kie baba do cie z grabiami, to ty do
niej z cepami, kie baba do cie z nozem, to ty ku niej z kosom. Tak trza, panie świenty! - Bo on
ta takie miał porzekadło.
A w Jaśku Mosiężnym ginęło serce.
Ku nocy idzie on przez dziedziniec, a Maryna siedzi na pniaku koło obory i płacze.
- Cegoz płaces, Maryna? - pyta jej się z tkliwością i przerażeniem, bo ją pierwszy raz
płaczącą zobaczył.
- Bo mie bedzie bił.
- Wto?
- Macicek.
- To sie zań nie wydaj.
- Jagze? Kie on fce.
- A to ty mozes nie fcieć.
- Ni mogem.
- Zalubiłaś go?
- Nie - alek tak, jak zacarowana.
- Ty?!
                                                                                             43
- Ja... Milczą.
- Tyś beła wte w sopce? Na weselu?
- Ja...
Siadł Jasiek ciężko obok.
- Ja wiedział potem, ja cuł, ze to ty... Maryna płacze.
- Maryna, słuhaj - mówi Jasiek po chwili -- po coś mie ty haw godziła?
- Boś mi sie widzioł.
- Ja?!
-Ty.
- Po coz mi ty to mówis - teraz?! Panjezusie Nasłodsy!
- Widziałeś mi sie... bez ten hyr, co o tobie po świecie seł. Gadali o tobie.
- A teraz?
- A teraz nic. Przepadło.
- Przepadło?!
- Na zawse.
- Cemu?! Bez co?!
- Boś mi juz teraz tak, jak nic.
- Cemu?! Ja by ci przecie przi nogak lezał. Ja by ci przecie wierny był jak pies!
Ja by do tobie patrzył, jak do gwiazdy...
- Mnie sie tys to w tobie nie podoba - miękiś.
- Tamten ci lepsy, co cie bedzie bił?
- Ale je hłop.
Złapał się Jasiek Mosiężny za głowę obu rękami.
- Maryna! Lepi mi było tego nie pedzieć!... Rany boskie!
I kołysze nieszczęsną głową, i żałość go ogarnęła rozpaczna.
                                                                                  44
A ona mu powtarza: Miękiś był. Cemuześ mie nie hycił. cemuześ mie nie stusił pod garło, tak
jako on? Teraz ja jak zacarowana.
- Hej! To tak trza było! - mówi do siebie Jasiek muzyka. - Hej! To tak trza było... A ja nie
wiedział...
I wali się głową ku kolanom.
- Jesce kiebyś mie był wte, kiek ze sopki sła, tak nie puścił. Kiebyś mi beł nie uwierzył,
kiebyś mie beł ku ścianie przypar, kiebyś mie beł wycion! Aleś ty mię zaraz puścieł, jinok ci
słowo rzekła. Ej! co za hłop taki?! pomyślałak se - mówi Maryna.
- Tobie bić?! Dyć-eś przecie wiedziała, że cie tak rad mam, jak zycie własne! Więcy!!
- Nie wiedziałak! Myślałak se: Lubić mie lubi, ale kieby mie kohał, to by sie przecie ku mnie
brał! A ja nie jest taka, cobyk piersa ozdzirała ku komu pazdury. - I Maryna podniosła dumnie
głowę.
A Jasiek kołysał się w bólu: Hej! To tak trza bylo!... A ja nie wiedział... A teraz co?
- Przepadło.
Nagle porwał się Jasiek: A cobyk go zabił?!
A Maryna: Toby cie zaparli do hereśtu i powiesili, a hoćby nie, ja by i tak nie posła nigdy za
tobie - - mięka w tobie dusa, dziecięca, nie hłopska.
- Ja na tobie tak, jak na królowom patrzał...
- A on mie po parobsku przyniewolił...
Pokiwał Jasiek głową. - Hej Maryna! - rzekł po chwili. - Przyniewolił ta i ja sieła dziewek.
Aleś mi ty była za piekna i za stokrotnie mieła...
- Jakiesi w tobie dziwne serce...
- Dziwne. Coz teraz s nami bedzie?
- Nic. Ja juz straciła do tobie wolom. Miękiś. Jasiek wstał.
- Bydź zdrowa!
- O nie! Musis mi na weselu grać.
- Za nic!
- Jasicku! Dy mie przecie rad widzis... Grał mi be-dzies. Nie krzywdź mie!
I Jasiek został i grał.
                                                                                              45
Grał trzy dni i trzy noce, bo takie wesele stary Krużel wyprawił swojej córce bogaczce. Grał
tak, aż mu struny nie zgrzypiały, ale pękały, i cały nowy smyczek się zdarł. Grał tak, aż mu
skóra z palców złaziła, aż mu się pięta od przytupywania poczęła obierać, a z włosów przez
trzy dni i trzy noce woda się lała. Grał tak, aż się ludzie dziwowali, a jemu się zdawało, że mu
dusza wlazła do skrzypiec i że on ją smyczkiem smaga, smaga i smaga,
a mówi jej: Miękaś! miękaś! miękaś!... dziecięcaś, nie hłopska!...
Przez te trzy dni i trzy noce Maryninego wesela nie wziął do ust nic prócz wina i wódki. Pił i
grał.
Nad świtaniem trzeciej doby skończyło się to wesele i to Jaśkowe granie.
Nie pożegnał on się z nikim, nie chciał już nikogo widzieć, rzeczy zostawił tak jak stał, ze
skrzypcami tylko pod pachą wychodził z Rogoźnika.
I spotkał starego Gąsiorka, jak koło płotu swojego chodził i żerdki nowe zakładał. Był i on na
weselu, krótko, bo rad był. że tam Małgorzata została i że sobie bez niej w domu wypocznie.
Jasiek się nawet nie odezwał, mija go, ale stary Gąsiorek mu rękę na ramieniu położył.
- Nie pozdrówkas mie to nawet, starego? Ani Pana Jezusa nie pokwalis? Kaz idzies?
- Do światu!
- Do światu? Skrony tego wesela? A nie padałek ci:
Waruj sie, bo cie zji. Ono cie wej i zjadło.
- Ostańcie z Pane Boge.
- Boze cię prowadz. Hej wies, ono cie wej to dziewcencisko i zjadło. Ale Macicek se ta ś
niom rady da. Przypatrzył ja sie mu dobrze. Fajny hłapik. Na takom to trza rzemienia od
portek, nie a strun i smycka. Tyś mięki.
- Ostańcie z Pane Boge.
- Z Panem Bogem. Nie bydź markotny. Moze cie i Pan Jezus ustrzóg, bo ty byś haw przy niej
zginon.
Jasiek już szedł gościńcem, a stary Gąsiorek mruczał:
Strasecnie cłek moze zgłupieć bez kobiete. I to sie wej przecie fajne hłopcysko widziało, do
rzecy i sprzętne do wsyćkiego, i ku tracu, i ku koniom, i ku młynu, a grać to juz wiedział
doimentnie. I tak go wej ono wyonacyło... Miłość... Hm... Cy to ta głowa, cy to ta noga, cy co
inkse, cy syćko wraz... Ale kiebyś dopad, tobyś zjad... Hm... Ej, kieby mi sie by dwaścia
roków wróciło...
Zaś Jasiek Mosiężny muzyka szedł borami lasami ku Węgrom, a mówi do siebie sam: Ej
głupi! Ej głupi! Nie trza sie było obyrtnonć wte we młynie? Małoś razy móg?! Dy sama
                                                                                               46
cekała, dy sama fciała... Ej głupi!... Ej głupi! Jaka to dusa we mnie?! Na mój prawdu, ja sie jej
sam cudujem! Co nie fcem, to sie mi w garzcie pcha, co byk fciał, to nie moje, a co by miało
mojim być, to ja zaś nie uhycem, nie ujmiem... Cyk zacarowany? Marysi Hohołowskiej ni
mógek brać, sponiewierałek sie bez niom godnie; ten jek móg - przemarniłek... Hej! Cy to
pote nie te gęśle mie urzekły? Cy nie ony mie wiedom, ka nic po mnie, a duse mi zmiękcyły,
co mi dziewka mówi: Nie hłopska twoja dusa, ba dziecięca!... Ni mas, ni mas przy nik
scęścia! Hej! Cy nie ony mie urzekły?!... A kieby nie ony, toby mie beła ku koniom nie
godziła... Gadali o mnie... Bez to!...
I taka go na skrzypce żałość wzięła, że podniósł rękę do góry, w której je trzymał, i chciał
nimi o pień grzmotnąć - - ale potem przypomniało mu się, że to przecie wszystko, wszystko i
jedyne, co na świecie ma... Że on nie ma nic więcej... Nic, tylko te gęśle i ten z nich hyr po
świecie...
I zagrał, ale nie tę swoją nutę ani nie żadną inną żałosną, tylko wyciął w struny smyczkiem,
aż brzękły wszystkie naraz, i zaciągnął czarnodunajecki marsz:
Hej idem w las - piórko sie mi migoce,
Hej idem w las - dudni ziemia, kie krocę,
Ka wywinem siekiereckom - krew cyrwonom wytoce,
Ka obyrtnem ciupazeckom - krew mi spod nóg bulkoce!...
Tak grając szedł ku Węgrom i już o nim więcej nie słyszeli swoi ludzie.
Mówili jedni, że ku bandzie cygańskiej przystał, co go przódziej zwerbować ku sobie chciała,
inni, że się utopił we Wagu, inni, że się rozpił i umarł, a inni jeszcze powiadali, że się ze
zbójnikami aż gdzieś w Siedmiogrodzkich Górach stowarzyszył. Nikt nie wiedział na pewno.
Został po nim tylko hyr we świecie i ta śpiewanka:
Janicek zaginon, imie nie zaginie...
Janickowe imie hodzi po dziedzinie...
                               GAZDA HALNY
Szedł wieczorem Jędrzej Pazdur w góry, jak często bywało; bo on rad swoje gazdowstwo
nocami obchodził.
Miał on gospodarstwo dość spore we wsi, w Cichem Poronińskiem, pod czternaście korcy
pola, półtora morga lasu, chował krowy i konia, ale nie to go cieszyło; hej, jego cieszyło inkse
gazdowstwo, hań w górak.
A nie był to ten kierdelek owiec, co się mu pasł w Małołące, nie, ino to były te góry, ten
smrekowy las, ta woda, a kosodrzewina po upłazach.
Dziwowali się temu ludzie i mieli go za przygłupiego, bo on mało co kiedy o roli albo o bydle
radził, tylko cięgiem: co się ta we Wierchcichej, a co sie ta w Jaworowej Dolinie dzieje?...
                                                                                               47
Idzie Jędrzej, patrzy do światu, noc była jasna, miesiąc wyszedł zza Kosistej? w pełni był.
Zajaśnił się na lesie pod Żółtą Turnię i pyta się Jędrzeja: Ze po coześ haw prziseł tak nieskoro,
Jędrek?
A on mu odpowiedział:
- Bo ja jest halny gazda...
Idzie w górę do Zawratu, ku Pięciustawom, a myśli sobie: Hej miły mocny Boze! Jako sie im
tes ta bez zime gazdowało przeze mnie? Kosodrzewiny popod Wołosyn cy tes przybyło kielo
telo?... To to jego gazdowstwo najmilsze. Wonieje to, a do słonka się iskrzy jak złote.
Przyległ na chwilę, zadrzemało mu się. A tak się mu śnije, że się naokoło niego wszystko,
wszystko staje zielone, jako na wiosnę bywa, kiedy się ziemia poczyna weselić.
Obudził się, chłodny wiater ku ranu, przejaśniła się noc, tylko w Kościelcu popod turnie
gruby cień.
Wstaje Jędrzej, przetarł oczy śniegiem, rąbie stupaje do przełęczy, stanął na niej.
Prawie namieniało na świtanie.
Patrzy się: wierchy takie jak ze mgły, gdzieś tam od Lodowego przebicia, rózeje świat. I
wyszedł taki skrawek światła, jakżebyś skrzele od białego kapelusza wystawił. Patrzy Jędrzej,
ono się dźwiga to światło, taki obłoczek różany, leciuteńki, cihućki. I wyjechało takie słońce,
jakoby się porosiło kasi w dolinak, jakieś mokre, wilgotne, wypłynęło tak do pół spoza turni i
pyta się: Ze po coześ ty haw prziseł, Jędrek, tak rano?
A on mu odpowiedział:
- Bo ja jest halny gazda. Wziął się potem na dół ku Pięciu Stawom. Lepiej mu się szło niż do
Zawratu, bo od południowej strony śniegi już wytajały, mało gdzie co zawadził, zbiegł wartko
ku stawu Pod Kołem. Zamarźniony.
- Nic tu po mnie - myśli Jędrzej. - Niek se ta lód gazduje, kie je taki sparty. Telo jego.
Spojrzy dalej - hej! Wielki Staw czerni się między skały.
- Stawecku! Stawecku! - woła Jędrzej. - Tuś?l A ono mu tak zaszumiało z tej wody:
- Hej, gazdo! Witajcie! Nie było was tós dawno!
- Jakoz ci sie ta drzemało pod lode? - woła Jędrzej.
A staw mu gwarzy:
- Dobrze. A tak sie mi śniło, co syćko bedzie zielone.
- Ej tak i mnie! - mówi Jędrzej. - A radeś, ze ci ku niebu widno?
                                                                                              48
- E! Dy to u mnie tak, jak nawonniejsy kwiat! - mówi Staw.
I tak tam oni radzili do siebie.
Poziera Jędrzej? rozwidniło się. świetleje po niebie: słucha - idzie po kosodrzewinie szum.
pocieplał wiatr.
- Będzie jehał śnieg - myśli se.
A tu ono tak gra od turni, jakosi tak, że się Jędrzejowi gardło ścisnęło i łzy mu do oczu naszły.
Wyciąga ręce ku Woloszynowi i krzyczy:
- Hej! gazdowstwo moje kohane! rodzone! prześlicne!...
Pogląda po Wielkim Stawie, pogląda po Przednim, aż się zadziwował: Kiele som tes! A
Siklawa huczy mu. wali się z grzmotem ku Roztoce, i potoki lecą z Wołoszyna. a taki z nich
szedł śpiew, jak z dzwonków.
- Wody mam dość - mówi.
Weźmie kosodrzewiny kitkę w rękę. pomacał.
- Pieknie zrosła. Nagodzieł Bóg urodzaj, ni ma co pedzieć - mówi. - Wiaterek duł, oduhował,
toz to rosło jak zyto. Ino by trza ten śnieg pouprzątać dolinami, ale to sie ta wartko zrobi z
wiesnom. Turnie sie juz tes pozwydobywały kielo telo ze śniega, śmiejom sie do słonka jak
nowe...
Gdzie spojrzy, wszystko jego: tu wody, tam góry? świecą mu się stawy, zieleni trawa, oczyma
ledwie objąć może to swoje gazdowstwo.
Wszystko wydało mu się po myśli.
- Bogatyk jest - rzekł. - Tu sie mi w Piącistawak, dziękować Bogu. wydarzyło tego roku
dobrze.
A potem się Jędrzej zabrał ku Miedzianemu na Spiglasowe Perci.
Zestraszył kozy. Rad widział Jędrzej kozy, ale go to mierziało, że się go bały.
- Diabłaście wy zjadły kany dziś! - mówi im. – Dy wam nic złego nie robiem, cegoz sie mi
boicie?
Zasmuciło mu się serce, że się go te kozy boją, na jego gazdowstwie. - Tak jako zające w
kapuście! - pociesza się.
A nad Stawami wyszedł dzień i przezłociły się ciemne turnie Murów Liptowskich.
Jasność zalała dolinę, rozwidniło się w okrąg, co jaze cud radość.
- Hej! grajom tes wody do słonka! Ciepło im, ciesom sie - myśli Jędrzej.
                                                                                               49
Cud! radość!
Obrócił się na perci plecami ku Miedzianemu, ku śniegom, i patrzy: woda gra, mieni się. telo
na niej farby, jako w tęcy. a wiatr leci doliną, rozpiął skrzydła, topi śniegi, aż się zażółciły
popod Krzyżne. Gdzie już pierwej stajały, trawa rośnie, zieleni się, młodziutka, wiosenna. a
potoki się z niej sączą na dół strugami jak pręgi szklanne. Jakisi Idzie młody deh dolinom,
jaze duk w cłowieku rośnie!
Takie to było prześlicne Jędrzejowe gazdowstwo...
***
Już go nie opuścił.
Tego dnia, kiedy wieczór nastał, wielki księżyc po pełni, wyszedłszy nad wierchy, zaświecił
już, na czerniejących pośród śniegów co stromszych skałach i potem począł wolno oświetlać
zanurzone w mroku straszliwie puste doliny, zaćmiewając się tu i owdzie na turniach i w
żlebach, jakby się światło błąkało w bezdrożach. Szumiały w ciemności nocnej wody bo już
mróz nie ścinał ich lodem. Pustkowia zaumarłe napełniały się żywym, ciepłym powietrzem.
Zdawało się, że się wzrusza coś w górach. Już nie było zastygłego spokoju zimy - szła
wiosna.
Kiedy blask księżyca począł spływać po białych upłazach Miedzianego, nagle olśnił głowę i
ramiona Jędrzeja Pazdura, wystające ze zwału śniegów.
Musiała się oberwać lawina ponad nim i przysypała go w pędzie.
Śnieg utknął w głazach, pośród których Jędrzej stał, i nie zniósł go niżej, a tylko ogarnął po
ramiona, tak iż tkwił w nim twarzą obrócony ku przestrzeni. Mdlejące już, nieprzytomne
otwarł Jędrzej oczy na księżyc. Ciepły wiatr gnał deszczowe obłoki; huczały strumienie
wiosenne - usłyszał. Nie czuł bólu, nie czuł śmierci. Popatrzał jeszcze raz dookoła
zaszklewającymi się oczyma. -
Hej! wiesna idzie - szepnął - syćko, syćko bedzie zielone...
                                     KRYSTKA
Było takie przedpołudnie późnego września, kiedy Krystka poznała Jaśka.
Słońce się het po polach rozlało, zimne i czyste, na Tatrach zakwitł mróz białomodrym
zlodniałym szronem, a światło od nich szło ostre, jak w zimie od szyb kościelnych. Na lasach
światła mgła, a tak drży, jakby dzwoniła.
Po polach owsy w grzędy kładzione, pozłociste.
                                                                                                 50
Od młodych, rozsianych smreków pada zbity, potężny cień; od olszyn i brzóz polotny i
świetlany. Gdzie biegnie płot, miejscami świeci się górną żerdzią jak z polerowanej stali;
gdzie jedzie daleko fura ze zbożem, to jakby płynęła cicho na własnym cieniu. Gdzie wody
strużka, to żywe diamenty.
Cicho przelatują ptaki.
Po rżyskach, po żółtej ścierni bydło się pasie. Krowy włóczą za sobą swoje widmo albo nagle
stają w słońcu jak z mosiądzu. Czasem krowa zaryczy. czasem cielę beknie. Tu owdzie
pasterz czy pasterka zaśpiewa. Popod las dzieci ogień kładą, dym prosto w górę leci,
siwobłękitny, płomieniem targany od dołu w czerwień jaskrawą. Potoki szumią w dole w
zagajach, jednogłośnie, wiekuiście.
Cisza zaszklona w powietrzu i słońce iskrzące, zaostrzone na zalodniałych. zamrożonych
Tatrach, prześwietne, przebujne po świecie.
Krystce było wtedy szesnaście lat. Pasła krowy. Leżała sobie na darniowym kopczyku
granicznym w polu. między ściernią owsianą, zawinięta w chustę pasiatą, czerwoną i żółtą,
trzymała se bicz w rękach i śmigała nad głową, na wznak leżąc nogami w dół, które jej się
prawie do kolan spod podwiniętej spódnicy wysunęły.
Dziwnie jej było koło serca, jakby ją coś łaskotało pod pazuchy, a razem piersi chciało
rozerwać. Trze się raz po razu o darń plecami, posuwa się, poprawia się. nie może się
wygodnie ułożyć, coś jakby ją podrywało i wzruszało jej plecami to do góry. to na dół. Aż
sobie zaśpiewała na całe gardło:
Kie jino dziewcynie piętnaście lot minie,
darmo jej pilnować, bo za hłopce ginie!...
a tu coś zazberczy jej nad głową i odzywa się do niej ostry, męski glos: - Cóż se ty tak
śpiewas, dziewce?
Ale Krystka nie odpowiedziała, bo jej się tak jak zalśniło w oczach. Stał nad nią chłop,
parobek, jakby ze słońca zszedł. Świeci się na nim blacha na piersi, świeci opasek od klamer,
świeci ciupaga w ręku i kółka przy niej przyprawione na toporzysku, świeci się biała czucha
na ramionach l świecą się czerwone parzenice na portkach. a spod czarnego skrzela świeci się
twarz rumiana i takie oczy niebieskie, jak goryczki o rosie. Zapatrzyła się Krystka do znaku;
on to widzi i uśmiecha się:
- Coz sie tak przipatrzujes do mnie? hę?
Krystka była cięta z natury, otrząsa się z olśnienia.
- E boście mie zestrasyli - mówi.
On się znowu uśmiecha:
- Cy jek taki brzydźki? - pyta się.
- Co by ta! Aleście mi zezbyrceli nade głowom.
                                                                                            51
Cysto piekniek sie przelękła.
Chłopiec postał chwilę, widocznie mu się Krystka trochę spodobała. Popatrzyła na niego
bystro, prosto w oczy.
- Daleko idziecie?
- E ta idem. k a ta idem... - A potem dodał: - Ku
Stawom. Som ta jest jesce owce.
- Ej, kiele to pióro macie! - mówi Krystka. bo się właśnie nachylił i od pióra cień padł na
ścierń.
- Z orla. Fciałabyś je?!
- Cos mi po nim? Kaz sobie prziprawiem? do smatki?
- Tu - rzekł chłopiec i zawinął jej ręką około piersi.
- Siedżciez!
Odepchnęła go łokciem, aż mu ręka w tył poleciała, ale ją dreszcz przeszedł przez całe ciało,
osobliwie przez plecy.
- Cyś poświęcana?
Nadrabiał miną, ale był zmieszany. Krystka zaczęła czuć się zupełnie śmiałą. Chciała mu
powiedzieć coś, co by go ośmieszyło, ale gdy spoglądnęła na tę twarz rumianą pod czarnym
skrzelem, zza którego sterczało pióro długie i pośmigłe na wietrze, nie chciało jej żadne
słowo ostre wyjść z ust. On to poznał i znowu się uśmiechnął:
- Myślałby wto, ześ taka zła. I siadł przy niej na kopczyku.
- Mam cas - rzekł.
- E dy rano - odpowiedziała Krystka czując, że jej tak jakby miękło ciało.
- Jakoś se to śpiewała, kiek haw seł? Krystka zdziwiła się sama, bo uczuła, że się wstydzi, co
jej się nigdy nie trafiło.
- Zejeście przecie słiseli.
- Jakos to było?
- Zabacyłak.
- Cybyk ci nie przibacył?
- E jako? - i zapłoniła się Krystka, i odchyliła głowę na bok.
                                                                                             52
- E tak! - i parobek objął ją wpół przez chustę pasiatą, i przygarnął ku sobie.
- Skądzeście? - spytała po chwili Krystka.
- Z Gronia.
- A coz wy macie przi Stawak za owce? Dy hań zakopianie, nie grońscy! I nieufność przejęła
jej umysł góralski.
- E, tagek ci ta jino pedział. Ni mam ja hań owiec nijakik - rzekł chłopiec.
- Ba co?
- Ba jino przeńdem hańtędy, bez Liliowe.
- Ka?
- We Wierhcihom. Mam sie ta z kimsi uwidzieć. Oczy mu błysły chytrze i zawiesiście.
Popatrzyła Krystka po nim: miał dwa noże wetknięte za pas i pistolet.
- Ej ha! - pomyślała. - Dy to zbójnik!...
I zaraz wielki podziw i zachwyt weszły jej do serca.
- Kie zaś będziecie wracać? - spytała.
- Moze tak o tydzień abo o pieńć dni. Bedzies haw paść?
- Bedem.
- A jakos ci na imie?
- Krystka. A wam?
- Jano. Das mi gemby?
Krystka się zarumieniła mocno i schyliła twarz ku piersiom, potem się uśmiechnęła i
spojrzała spod rzęs.
- Das?
Szepnęła cicho: - Dam.
Więc Jasiek objął ją wpół i pocałował i zaraz ogromna lubość wpłynęła jej w żyły.
A kiedy szedł od niej ku lasowi pod górę, prosty, wysoki, biały od świecącej czuchy, z
długim, pośmigłym na wietrze piórem za kapeluszem, zebrało jej coś w piersi i rzuciła mu w
glos:
                                                                                          53
Zol mi cię, zol mi cie, drogi jaksamicie,
jo cie nie odzolem, pokiel moje zycie!...
On zaś jej odpowiedział już z lasu:
Nie płac, freirecko, hoć jo na zbój pudę,
jino proś u Boga, to jo twoim budę...
I długo jeszcze głosił się zza lasu jego śpiew, coraz dalszy, coraz cichszy, aż począł niknąć l
topnieć w głu-chości mroku drzewnego. Tak odszedł od niej gdzieś tam w osędziałe od szronu
Tatry, w mróz, w pustkę, w samotnię straszną jesieni, wesoły, śpiewający, o rumianym licu,
ubrany jak na święto, świecący od mosiądzu i od zbroi na sobie.
Naokoło Krystki zrobiła się cisza.
***
W skwarne popołudnie czerwcowe szła Krystka w las smrekowy pod Wołoszynem. co nad
halą rósł. Dzelęgały z daleka spiżowe dzwonki owiec.
Szła Krystka i śpiewała:
Wianku lelijowy, spodei z mojej głowy,
pudzies dołu wodom - nie zejńde sie s tobą...
- Ale nie załujem - pomyślała w duszy - i śpiewała dalej:
Juhasy, juhasy, dyć się Boga bójcie,
zgubiłak wionecek, dyć mi go powróćcie...
- Wrócilibyście! Psiogłowce zatracone! - rzekła półgłosem.
Dydek sie taiła, taić sie nie bedem,
gotuj kołysecke, jo pieluski bedem,
gotuj kołysecke z drzewa limbowego,
a jo pielusecki z rąbka bielonego...
- Ej wiera! Ka zaś ta! Tak źle nie ma! - zaśmiała się. Posłuchała chwilę - z daleka
podzwaniały dzwonki w odstępach, rzadko i niegłośno. I zaśpiewała z czułością:
Ino cie, Janicku, siwe ocka zdobiom,
rence kata zjadły, nierade nic robiom...
- E, dy mu ta nie trza. Mało to jest śrybła po oraw-skich miastak, po luptowskik sklepak?
Cemuz ci sie, hłopce, piórko nie migoce?
Dołeś je freirce za zółte warkoce...
- Ej raty! Migotało sie mu ta, migotało, kie my sie piersy raz ześli na pastwisku. Bedzie już
trzy roki hnet, na jesień...
                                                                                                54
Kohojze mnie, hłopce, jakoś mie zapocon,
niek ci sie za inom ocycka nie tocom...
- Dałaby ja jej! Sto diabłów zjadło! Tu jej śmierzć! Tupnęła nogą i znowu po chwili zawiodła
przez tęsknotę słodką i wielką:
Abo se przydź ku mnie, abo mi sie przyśnij,
e bo ty nie wyjńdzies nigdy z mojej myśli...
- Ka on tes? Maryjo, Maryjecko! Ka on tes? Miał tu dziś być przi sałasak...
A wtenczas z góry, zza turni, z leśnej perci, którędy owce rano chadzają w upłazy, dał się
słyszeć ostry, męski Jaśkowy głos:
E dy jo se śpiewom, hocioz se nic ni mom -
ptoskowie śpiewajom, hocioz nic ni majom...
- Jasicku! Jasicku! - krzyknęła Krystka i z wyciągniętymi rękoma pobiegła ku perci pod górę.
A on śpiewał dalej:
Hej wolny jo, wolny, jako ptosek polny,
hoć jo na ślebodzie jak rybka we wodzie...
Uha!
Kiebyś miała rozum i po temu zdanie,
tobyś mnie howała za samo śpiewanie...
i wesoły, pyszny, dumny ze siebie i strojny, wynurzył się ze smrekowego boru, biały od stóp
do głów i świecący.
- O mój Jasicek - szepnęła zadyszana Krystka, rzucając mu się na szyję. - Najmilsy! Złoty!
- Jak sie mas? - odrzekł Jasiek. - Głodnyk jest. Jest ta zyntyca abo kluska w sałasie?
***
Wieczór sierpniowy, pogodny, bezmiesięczny, nabity gwiazdami. Pod Wołoszynem kołysze
się las śmigle, jednostajnie? szumią smreki w uboczy, jakby zaczarowane na szum.
Spojrzeć w górę: gwiazdy na nich, na gałęziach, jak złote ćmy, wyklęte na ten las z jakiegoś
złotego świata. Spojrzeć wyżej, z polanek leśnych: gwiazdy na turniach jakby góry, w
kamienie drogie czarowane, zakwitły.
Idzie Krystka przez las i ręce łamie.
Leją się jej łzy z oczu i warkocze stargane spod szmatki jej na ramiona opadły? idzie, a
rozpacza.
A kiedy jej już serce pęknąć chciało od bólu, wtedy jej się otwarło, jak tama na grobli w czas
powodzi, w piersi śpiewanie żałosne. I wydarł się jej głos:
                                                                                             55
Moje serce płace, ozpuknie sie we mnie,
co jo na Janicka cekom nadaremnie...
Moje serce płace, dobrze nie zamiero,
co sie moja krasa darmo poniewiero...
Echo szło; Krystka nie wiedziała, skąd jej się biorą te nie słyszane nigdy słowa. Siadła na
kamieniu, skryła twarz w ręce i zaczęła płakać. A potem, kiedy jej znowu pierś rozerwać
chciało, wydarł się z niej znowu głos:
Nie bedem, nie bedem syroko pościelać,
bo sie juz nie bedem Janicka spodziewać...
Siano na pościeli łzą by się rosiło,
scęście odebrane by sie mi przyśniło...
Scęście odebrane, niescęsno godzina,
jo by nie dozyła do biołego rana...
Echo szło przez las. Dźwignęła się Krystka i szła za nim. A w piersi jej wstały nienawiść,
gniew. I zawyła jak las szeroki:
Kieby jo wiedziała, co mie to zaboli,
prosiłabyk Boga, cobyś zgnił w niewoli!
Coby ci w noc ciemnom carty droge zasły,
coby ciało twoje kruki w polu znasły!
Kieby jo wiedziala, ze ty nie bedzies mój,
sama by jo wiła na garło strycek twój!...
Echo jęczało po lesie, a Krystka wyła dalej, jak suka rozwścieczona:
Pockoj ty, Jadwisiu, dziewce malowane,
jino jo hań zajńde popod twoje ściane!
Pockoj ty, Jadwisiu, siwe ocka w tobie,
jino jo hań zajńdem tej nocy ku tobie!.
Pockoj ty, Jadwisiu, siwe w tobie ocy,
jako sie krew z tobie po lesie potocy!
Potocy potokem, potocy sie rzekom –
jako cie do truchły bielućko oblekom!....
Zacisnęła pięści, porwała się dalej iść, w las, w las!... Wilgotne paprocie biły jej o nogi,
chrzęściał jej pod stoparni chrust i wrzos.
Echo ryczało od jej śpiewu, a stary baca Michał Zwijac w Rusinowej Jaworzynie, któremu
bębnowało za uchem i spać nie dawało w nocy, dźwignął głowę z pościeli, nadsłuchiwał i
dziwował się sam do siebie. Kiz ta diasi tak holofiom po lesie? Cy sie im ukotwiło w piekle,
cy jako?
Tymczasem Krystka wracała ku szałasom pod Wołoszynem. Grzmiały jej w piersi żal i
zawziętość straszliwa. Nie szła, ale leciała przez las od Rusinowej Jaworzyny, ku której
przybłądziła w górę. Gięte ramionami i piersią gałęzie smreków, bita biodrami kosodrzewina
                                                                                             56
po drodze rozchylały się przed nią z szelestem i szuszczeniem; czasem chlupła woda w
młaczysku. Gdzieś rogacz spłoszony zatętnił po gąszczu i przepadł. Krystka z wciętymi w
wargę zębami gnała przez las ku hali. Świeciło się od szałasów, które tonęły w ciemności w
potężnym mroku pniów i obwisłych ku ziemi szerokich konarów i gałęzi. Psy zaczuły
Krystkę i przybiegły ku niej z wesołym ujadaniem i merdaniem ogonów? kopnęła
najbliższego, aż zaskowyczał, i przypadła ku szałasowi, skąd się przez szpary w ścianach
jarzyła watra.
- Jest hań wto? - krzyknęła ku drzwiom.
- Ja jest - odpowiedział z wnętrza Jasiek. Stanęła we drzwiach. Z niskiej, czarnej, od strony
watry rozjaskrawionej izby szałaśnej buchnął ku niej
dym i gęsta, duszna woń smolnego ognia, wilgotnych szmat i nabiału.
- Sameś tu? - spytała, patrząc po ławach w cieniu.
- Sam. Sytka pośli na sopy spać.
Weszła przez wysoki próg. Jasiek siedział na ławce i ręce grzał nad ogniem.
- Zimno ci?
- Jakosi mi rence zmarzły, bieda ozgrzać.
- Cemuześ nie przi Jadwisi? Ona by cie ozegrzała hnet!
Jasiek uśmiechnął się szyderczo, spojrzał do góry na stojącą nad nim Krystkę i rzekł
spokojnie:
- Bak ta fciał i na tobie zajźreć.
- Ja cie nie potrzebujem haw! - krzyknęła Krystka. - Słisys? Nie potrzebujem tobie haw!
- Ba ka? - uśmiechnął się Jasiek. - Na sopie?
Na Krystkę uderzył pąs i oczy jej się zaszkliły łzami? chwyciła go za ramiona dłońmi.
- Jasiek!
Popatrzał na nią z flegmatyczną ironią z głupia frant i zapytał:
- Co?
Krystka rzuciła się przed nim na kolana. Trącona nogą gałąź we watrze prysła iskrami pod
powałę.
- Jasiek! Nie kohałak cie?
                                                                                              57
- E ta było, co ta było - odparł, poprawiając toporzyskiem od ciupagi sajty płonące; ogień
wzburzony zawarczał i zapienił się zarzewiem.
- Nie kohałak cię? - mówiła Krystka, raczej jęcząc. - Nie byłak ci wierną za te trzy roki? Tyś
był pirsy, tyś był ostatni. Nie goiłak cie, kie cie Wawrzek Miętusów zacion obuhe do głowy?
Nie ratowałak cie, kie cie dunajcanie przysiedli na weselu? Nie zastompiłak we dźwierzak
ziandarom, kie cie prziśli do nas sukać, coś pokrad piniondze w Hohołowie? Jesce mam
niebieskie ciało, co mie wtorysi kolbom durknon, kimeś okne uciek do pola z komory. Nie
sukałak cie, kieś odpad z kozom na grzybiecie z turnie w Miedzianem? Juześ cysto pieknie
zamarźniony beł. A dobrze mie wte kulka luptowska nie przebiła. Jasiek!
- Co fces?
- Cos za to mam? Cos za to mam? Co?
- Korale i pięć dwaścia talarów.
- Ej kiebyk je haw miała! Tu byk ci je prasła, w ten watre!
- Zje to by sie ziskrzyła.
Ta Jasiek wyjął z kieszonki od serdaka fajkę i zaczął z niej drutem wygrzebywać węgliki i
popiół z tytoniu.
Krystka, klęcząc, objęła go wpół i przysunęła usta ku jego twarzy.
- Jasiu, Jasicku - rzekła boleśnie - źle ci było za te trzy roki?
Jasiek wytrząsł węgliki i popiół na dłoń, wydobył macharzynę z tytoniem i nakładł go ku nim.
Krystka patrzała mu w oczy:
- Jasiu!...
- Co? - rzekł Jasiek, splunął na tytoń i począł go mieszać na ręce.
- Nie pudzies więcyl ku niej? Prawda?
- Ze ka?...
- Ku Jadwidze...
Jasiek wepchnął tytoń, zmieszany z węglikami, do fajki, wsadził ją do ust, wyjął z watry
płonący patyk, przytknął żar i przyklepał palcem, pyknął kilka razy, rzucił patyk we watrę i
cyknął w ogień śliną. Krystka przysiadła przed nim na piętach i patrzała nań jak w dziecko
swoje.
- Jasiu - ozwała się półgłosem - co fces, to ci dam.
- E dyś mi już heba syćko dała? - przyzadrwił Jasiek.
                                                                                             58
- Bedem cie opiekunować jak matka. Nie bees nigda nic robił...
- Ej ja ta i teraz nie moc robujem.
- Bees miał syćko tak jak pan! Mieso ci warzyć bedem dzień na dzień.
- Ej wiera. - I Jasiek znowu cyknął ze zębów śliną do ognia. - Coz mi das jesce?
- Na zapowiedzi dam!
- Z kimze to?
- Jasiek? Nie bydź taki okrutny! Jak cart! Jasiek wstał z ławki.
- Ka idzies?
- Ka mi sie podoba - odrzekł spokojnie. Krystka objęła go znowu przez pas.
- Nie kohałak cie? Nie bośkałak cie? Nie tuliłak cie? - mówiła pieszczotliwie półgłosem. -
Kieś prziseł, toś był mój. Przisełeś w nocy, inoś malućko zburzył na oknie abo popod ściane,
cyk ci kie nie otwarła? Przisełeś w zimie, hoć jak zimno beło, cyk nie skocyła ku tobie w
kosuli? boske? Wse jek cie witała jak zbawienie! Jasiu!
I Krystka dotknęła mu czołem kolana i objęła nogi.
- Janicku! Jasiu!
Ale Jasiek się zniecierpliwił trochę, szarpnął i cofnął się ku drzwiom. Krystka nie puściła mu
nogi i powlekła się na ziemię.
- Puśćze mie!
- Nie puscem cie! Tyś mój! Tyś mój! Tyś mój!
- Ja jest tego, co mi wola! - rzekł Jasiek niecierpliwie.
- Kyrpce ci bedem całować! Nie fces mie więcyl?
- Całuj! - odparł Jasiek. - Dycieś mie nie kupiła, cobyś mie wiązała jak bycka.
- Kupiłak cie! I na wieki!
- Cym?
- Sercem mojem!
- Baj to! - skinął Jasiek i zabierał się ku drzwiom. Wówczas Krystka zerwała się na nogi i
krzyknęła:
- Stój!
                                                                                             59
Głos był tak wściekły, oczy Krystki tak zapalone, że się Jasiek zatrzymał.
- Stój! - krzyczała Krystka. - Powiedz mi! Co ci sie więcyl zwidziało u tej warguli? Cy je jest
bogatsa jako ja? dziadula zatracona! Cy je gładsa na licu? Cy je śumniejsa? Co ci sie w niej
spodobało nade mnie? Inoś jom uwidział pierse to lato, juz cie ku niej ciągło! Inoś sie hańbieł
zrazu! Ty! Cym cie ona zamamiła ku sobie? Ty! Cy ja nie jest dziewka jak sie patrzy? Co?
I stała przed nim z chustką opadniętą na ramiona, z roztarganymi włosami, ze świecącymi,
czarnymi oczyma i łuną na smagłej twarzy.
Jasiek w kapeluszu na bakier, z fajką w ustach, opierał się pod bok na ciupadze.
- Co ci sie zwidziało w niej nade mnie?!
- Siwe ocy.
- Ocy siwe?
- Haj.
Krystce zapaliła się jeszcze więcej twarz i tak jak piorun przyleciał i zawisł jej między
brwiami czarnymi.
- Ocy?! - krzyknęła znowu.
- Haj - powtórzył Jasiek niedbale, a niecierpliwie. Piorun prężył się między brwiami Krystki,
ale twarz
jej zmieniła się i w uśmiechu zabieliły jej się między wargami drobne, ostre zęby.
- I ty ku niej fces iść?
- Ja hań idem, ka sie mi fce.
- Pewnie! Na mój sto prawdu! Kiebyk se te ocy na siwo pomalować mogła! Cos im robić?
Nie zesiwiom mi w głowie. Ni mas rady nijakiej! Ale pockajze, Jasiu, nie hodź, ja ci jom haw
prziwiedem. Kieś mi tak do rozumu pedział, tok juz mądra. Siejdze haw w sałasie,
prziwiedem ci jom doraz!
Porwała wielką żagiew palącą się z ogniska.
- Ciemno! Poświecem se!
Jasiek przekrzywił się na ciupadze i patrzał na Kryst-kę trochę zdumiony.
- Co fces zrobić, Krystka? - spytał.
- Prziwiedem ci jom! Bees jom haw miał w sałasie.
- Krystka?
                                                                                             60
- Siedź! Doraz haw beemy obie. Kieś mi do rozumu przemówił, to ja juz mądra.
I z płonącą, ogromną żagwią, jak pochodnia, wybiegła z szałasu, przez szpary widział Jasiek
po świetle, jak szła ku szopie Jadwigi, o kilkanaście kroków.
- Jadwiga lezy na sopie - pomyślał. - Cy jom bedzie wołać ku mnie abo co?
I siadł spokojnie na powrót twarzą ku watrze. Krystka dobiegła szopy Jadwigi. Pozberkiwały
z niej dzwonki krów na noc zamkniętych. Jadwiga siedziała na progu od pola.
- Cos hań? - spytała, widząc ogień żagwi, zbliżający się ku niej.
- Nie śpis to jesce, Jadwiś? - ozwała się Krystka.
- Nie. To ty, Krystka?
- Ja.
- Po coześ haw przisła s tym ogniem?
- Po tobie.
- Na co?
- Pudzies se mnom.
- Zje ka? Kazbyk miała iść?
- Ku Jaśkowi.
- Ku Jaśkowi? On haw przydzie sam - odcięła się Jadwiga.
Krystka pomilczała chwilę, potem rzekła dziwnym głosem:
- Siwe mas ocy, Jadwiś?
- Jakie mam, takie mam. Cos tobie do tego?
- Jadwiś! Siwe mas ocy?
- Kiz ci carci do moik ocy?! Siwe cy bure, cos ci po nik?!
- Jadwiś! Siwe twoje ocy?!
- E, to sie im przypatrz!
- Pokaz!
- Idze, skądeś przisła! Co fces ode mnie?!
                                                                                          61
- Pokazze je, to ocycki!
- Krystka! Cyś ogłupiała?! Co fces?!
I Jadwiga dźwignęła się z progu, i stanęła twarz w twarz przed Krystka, czerwieniejąc od
ognia nad sobą.
- Co fces?!
- Ocy twoje fcem! To! - krzyknęła Krystka i palnęła ją płomieniem żagwi po oczach.
Straszliwy, góry wstrząsający wrzask rozdarł mrok leśny i noc. Psy zaszczekały przeraźliwie,
a echo wrzasku rozleciało się na przestrzeń, jakby skały zawyły naokoło. Za tym wrzaskiem
poszedł drugi i trzeci; polanę napełnił jęk przeraźliwy, okropny, wytargany z wnętrzności.
Jasiek wyskoczył z szałasu i pobiegł ku szopie.
- Co sie haw stało?! - wołał. - Krotni miliońscy! Coz sie tak dre? Co...
Głos mu uwiązgł w gardle. Krystka trzymała za rękę tarzającą się po ziemi i ryczącą Jadwigę
i świeciła nad nią wirem iskier z żagwi. Ujrzawszy Jaśka, krzyknęła:
- Tu jom mas! Haw mas siwe ocy! Przypatrz sie! I machnęła ku niemu ogniem.
- Coś jej zrobiła? Niescęśnico?!
- Co?! Podpaliłak jej ocy jako mek! - zaśmiała się Krystka, aż zabrzmiało po lesie.
Pobudzeni ludzie zaczęli wynurzać się z budynków i biegli ku miejscu, skąd słychać było jęki
i krzyki i błyskał płomień w powietrzu. Ale Jadwiga nagle przestała jęczeć i miotać się po
kamieniach i gnoju; musiała zemdleć z bólu.
- Podpaliłak siwe ocy jako mek! - powtórzyła Krystka, puściła rękę Jadwigi i cisnęła
dogasającą żagiew precz od siebie.
Stało się cicho i ciemno.
Wówczas podeszła ku Jaśkowi, który stał nieruchomy od grozy, owinęła oba ramiona około
jego karku, mocno, sprężyście, przesilająco, i przygięła mu głowę ku sobie. - Teraz ty bedzies
mój! - rzekła dzikim półszeptem. - Teraz ty bedzies mój!
A on się pochylił ku niej, zniewolony, ale nieoporny. Krystka ujęła go za rękę i powlekła w
ciemny, lekko szumiący las.
       JAK WZIENI WOJTKA CHROŃCA
Jakubek Huciański dymał co tchu do góry, a pokrzykiwał sobie:
                                                                                            62
- Ej wiera! powiem mu! Ej wiera! powiem mu! Jakubek Huciański miał już czternaście lat i
rozumiał doskonale, że tego, iż Wojtek Chroniec, który "dezenterował" z wojska, siedzi u nich
na hali - nie należy nikomu opowiadać, ale również zdawał sobie z tego doskonale sprawę, że
to, iż Kasia Pęckowska, Wojtka freirka, tańczy w karczmie z parobkami, Wojtkowi
opowiedzieć należy. Pędził więc co tchu w górę, a pokrzykiwał sobie:
- Ej wiera!powiem mu! Ej wiera! powiem mu! Pędził też co prawda i dlatego nader
pośpiesznie w górę, że się ogromnie bał niedźwiedzia, który zeszłej nocy "narobieł mięsa" na
polanie.
Las się skończył, smreczki zaczęły rzednąć, prześwieciła polana, zalana światłem księżyca.
- No! tok jus haw - powiedział sobie Jakubek. Po czym zaczął wołać na psy: - Tu! tu! tu! tu! -
a te, poznawszy głos, z hałasem pobiegły ku niemu, a że Waruj, wielki jak cielę, wsunął mu
się pod nogi. Jakubek go okraczył, łap za obrożę i z niezmiernym szczekaniem zajechał na
nim przed bacowski szałas.
- Ej, żeś tyś wartki! - powiedział mu baca. - A przynióześ syćko?
Jakubek wyjął z torbki paczki habryki, swabliki i palenkę.
- Syćko jest, coście kozeli.
- Naści - rzekł baca, dając mu wielkie miedziane cztery centy.
A w tej chwili dźwignął się Wojtek Chroniec. który leżał pod ścianą na cetynie, sięgnął w pas
i dał mu srebrnego cwancygiera z Matką Boską.
Jakubek zauważył, że dwa razy do Wojtka przyszedł jakiś nieznajomy chłop, okrutnie wielgi,
że coś gwarzyli po cichu z bacą, po czym Wojtka nie było raz ino noc, dzień i noc, raz cosi
śtyry dni, a po powrocie miał masę srebrnych pieniędzy, cwancygierów, talarów, nawet złote
dukaty, z których dał po jednemu dwóm niemowom, juhasom z Muru, braciom Hajackom,
Michałowi i Kubie, chłopom, z których każdy potrafił trzy centy(*) żelaza w zębach
udźwignąć, a na plecy choćby i po ośm centów. Ale to były chłopy spokojne i nic nikomu nie
robiły złego. Jeszcze Kuba, choć był niemy, umiał na piszczałce grać do cudu, a na trombicie,
aż echo grało.
Jakubek tak uwazował, że Wojtek Chroniec skądinąd tego śrybła i złota nie przynosi, tylko
zza Tatrów z Luptowa, a ów wielgi chłop nie kto inny musi być, tylko wysłannik zbójników, z
którymi się Wojtek stowarzisył.
Ale o tym nie gadano. Uwazował tylko Jakubek, że baca, jego stryk, w niezwykłej miał
Wojtka estymie, chował go najlepiej, a czasem powiadał:
- S tobie, Wojtek, bedzie kiesi cosi!...
Wiedział też Jakubek, że się Wojtek z Kasią Pęckowską chciał żenić, nawet ona dwa razy u
niego była na hali» bo Wojtkowi nieporada było iść do wsi skrony tego dezynterunku.
                                                                                            63
Słyszał też Jakubek, jak zaprzysięgała Wojtkowi, że do karczmy chodzić nie będzie, tańcować
nie będzie, a zwłaszcza z Bronisławem Wałęcakiem z Kośnego Hamru.
Oburzyło się wielce serce Jakubkowe, gdy kupując habrykę i palenkę ujrzał Kaśkę tańcującą
polkę z tymże Wałęcakiem, a nie tylko to widział, ale i to, że ją Wałęcak objął w ciżbie wpół i
dwa razy pobośkał w same usta, a raz w lico.
Jeszcze się więcej oburzyło serce Jakubkowe, kiedy poczuł Wojtkowego cwancygiera w ręce.
Stoi więc przed nim i powiada:
- Wojtek! Pedziałbyk ci cosi!
- Co?
- Kasia tańcy.
Wojtek jak sie porwie z cetyny:
- Tańcy?!
- Tańcy.
- Ka?
- W karcymie pod kościołe.
- Widziałeś?
- Widziałek.
- S kim?
- Z Wałęcake.
Wojtek hop z posłania na równe nogi. Boso był, hipnął trochę na iskry z watry, ale nic na to
nie uważa.
- Prawde mówis? - chwycił go za ramię.
- Na mój sto prawdu!
- Ne!
Cisnął mu Wojtek talara; Jakubek schował. Potem Wojtek hip ku ścianie, łap za kierpce,
obuwa się.
Dwa olbrzymie Hajacki. siedzące nieruchomo na niziutkiej ławeczce przy watrze, ze
schylonymi ku ogniu głowami, w czarnych, smolnych koszulach, z pasami nabitymi
mosiądzem pod pachy, z włosami spadającymi ku ramionom, podnieśli głowy do góry i
                                                                                             64
spojrzeli na siebie. Z czarnych, osmolonych l ogorzałych twarzy błysnęły im tylko
niebieskawe białka oczu.
Wojtek się obuł.
- Ka idzies? - spytał go baca.
- Hań.
- Waruj siei - przestrzegał baca.
- Nie starajcie sie. Na rano bedem.
- Boze cię prowadz.
- S Pane Boge. Podali sobie ręce.
Wojtek wziął ciupagę i wyszedł z szałasu. Dwa olbrzymie, czarne Hajacki dźwignęły się z
ławki i kiwnęli bacy głowami.
- Idziecie ś nim? Skinęli potakująco.
- Jako fcecie.
Niemowy wyszli z szałasu, zabierając powcinane w ścianę ciupagi.
- Na kigoś diaska mu to pedział? - zwrócił się baca ku Jakubkowi.
- Jagzek ni miał pedzieć, kiek słisał, jak ślubowała, co tańcyć nie bdzie? Jesce jom nabarzyj
pytał skrony tego Wałęcaka.
- Hej, bedzie hań mąt! - rzekł baca półgłosem i wygarnąwszy zapieczoną fajkę z węglików,
począł z niej pykać i pogrążył się w zadumę.
Wojtek gnał. aż mu piarg spod nóg fyrczał. Przeleciał polanę, przeleciał las, nie słyszał
Hajacków za sobą. dopiero ich na gościńcu usłyszał. Ale się nawet nie obejrzał: gnał dalej.
Dopadł wsi, wartko ku karczmie, spojrzał oknem: tańczy Wałęcak dookoła, a Kasia mu
boczkuje.
Wałęcak właśnie przystanął przed muzyką i śpiewa:
Kiebyś ty tak za mnom, jako jo za tobom,
bylibymy, Kasiu, kazdom nocke z sobom!
A stary Bartłomiej Huciański, bardzo wesoły chłop, dośpiewuje mu z kąta:
E dy ona jino lewdy temu rada,
coby to słonecko nie świtało nigda!
                                                                                              65
A wszyscy w śmiech.
Wszedł Wojtek do sieni, z sieni we drzwi. Dwaj Hajacki za nim do sieni. Trąca go ktoś.
- Jak sie mas, Wojtuś?
Obejrzał się: Florek Francuz, niemłody, chuderlawy, mały, brzydki, bogaty chłop, który się
ogromnie w Kasi kochał, a nie mając żadnych danych na rywalizację z Wałęcakiem albo
Wojtkiem Chrońcem, roznienawidził Wa-łęcaka. Kie ni móg on, niek jom biere Wojtek!
- Witajcie - powiada Wojtek.
- Is, co sie hań robi?!
- Zje coz by sie miało robić?
- Kaśka tańcy z Wałęcake.
- Po tok tys haw prziseł.
- Ej przi sam Panu Bogu! Wojtuś!
- Bedzie ta, jako bedzie.
- Tu mas mojom renke! Hoćbyś trzi dni kciał pić: pij! Krowe przedam, konia przedam - pij!
Wojtuś! Serdecko moje! Na mój dusiu! Pij!!! A kis to diasi prziśli s tobom?
- Juhasi murzańscy. Hajacki. Niemowy.
- Ej wiera! Kieli som tys! Kieby ja teli był! Sprościłby ja tys Wałęcaka!
- Nie bójcie sie! Mam go i ja sprościć.
- Ej raty przeraty. Wojtuś! Pij pote, kielo kces! Łąke w Obłazie przedam, pole przedam, dom
przedam: pij! Wojtuś! Serdecko moje! Ni mogek ja, bier ty! Bier, bier, bier! Wrrr!!!
Tu Florek Francuz warknął jak pies, aż się zapienił. wbił paznokcie w dłoń Wojtka i trząsł się
cały, a przestępował z nogi na nogę jak kogut.
- Is jom hań?
- Widzem.
- Bośkajom sie, ściskajom sie, shadzajom sie! Wojtuś! Wrrr!...
Tu Florek Francuz schylił głowę i złapał zębami rękaw od koszuli Wojtkowej.
- Wojtuś!
- Co?
                                                                                             66
- Bedem ci syćkie dzieci do krztu trzymał! Zapisem Im cały majontek! Bedem im tak, jak
ociec! Bij!!!
I popchnął go do izby. Dwa olbrzymie Hajacki przysunęli się ku drzwiom.
Wtem struna skrzypkowi pękła: przerwał się taniec. Kasia ujrzała Wojtka. Zmieszała się
strasznie, zaczerwieniła. choć już od tańca czerwona. Nie wie: czy iść ku niemu, czy nie? co
powiedzieć? Zbliża się na koniec, wyciąga rękę i bąka:
- Wojtuś? Tuś?
- Hawek - odpowiada Wojtek. Wałęcak pijany, rozgrzany, stoi obok; wyciąga on też rękę ku
Wojtkowi.
- Zdróweś, bracie?
- Zdrów.
Wstrząsnęli sobie dłonie, aż trzasło.
Skrzypek pociągnął po strunach: może grać. Wojtek zdejmuje szerokim ruchem kapelusz
przed Wałęcakiem, kłania mu się nisko, przyklęka przed nim na kolano, podnosi głowę do
góry i powiada:
- Bracie, ustąp mi.
Wałęcak potrząsa głową hardo:
- Nie, bracie!
- Ustąp mi, pytam cie, bracie.
- Nie, bracie!
- Nie fces?
- Nie kcem.
- Zapłacem ci trzi tańce.
- Nie kcem.
- Bracie...
Ale Wałęcak już stoi przed muzyką i śpiewa:
Nie próguj sie, hłopce, w tyj karcmie nawrócić:
jest haw lepsi hłopcy, mogliby cie skrócić!
A Wojtek Chroniec odpowiada mu, udając, że śpiewa wesoło:
                                                                                            67
Abo mnie zabijom, abo jo kogosi,
bo sie mi cuprina do góry podnosi!
Przystanął Wałęcak, spojrzał na Wojtka, Wojtek na niego. Patrzą, uśmiechają się, a grożą
sobie oczyma, aż z nich świeczki lecą. Chłopi już miarkują, że tu "cosi bedzie"; odsuwają się
trochę, grupują między sobą. Już się baby porwały ku swoim chłopom, stają przy nich, dają
sobie znaki, gotują się, bo cosi haw bedzie.
Muzyka gra, Wałęcak tańczy. Tańczy ozwodną nutę dookoła, ale mu jakoś nie idzie. Nie chce
skończyć, choćby na złość i przez pychę, a jednak staje przed muzyką i ochrypłym głosem
śpiewa do zwyrtu:
Mój konicek kaśton
podkowickom trzasnon
na orawskim gościńcu;
mnie sie serce kraje,
ohoty dodaje
ku mojemu dziewcenciu!
Puszcza Kasię popod rękę, chce objąć wpół i zakręcić w powietrzu na zakończenie, wtem
Florek Francuz daje Wojtkowi kułaka w bok i szepce mu:
- Wojtuś!
Wojtek rzuca się naprzód; chwyta Kasię za warkocz, zawinął, jak rżnie o ziemię! Aż jękło, ani
nie pisła nawet.
- Ty suko! Takie twoje śluby?! - krzyczy Wojtek i kopie ją w piersi.
Wałęcak zgłupiał, gębę otworzył, oczy wybałuszył. Wtem przypadł Staszek Pęckowski, brat
Kasi, z boku, z krzykiem: "Bij! zabij!" - i łap Wojtka za gardło. Oprzytomniał i Wałęcak: dalej
do Wojtka.
Pięciu czy sześciu parobków, przyjaciół i krewnych, jeden ze stołkiem, drugi z jakimś
tłuczkiem, trzeci z dzbanem glinianym w ręku, lejąc sobie piwo na głowę, sypnęli się ku
Wojtkowi, ale w tej chwili ludzie we drzwiach rozmietli się na dwie strony jak otręby w
żłobie, kiedy krowa na nie dmuchnie, i dwaj olbrzymi niemowy, czarni i świecący od
nabitych mosiądzem pasów, podnieśli opalone, nagie do pachy, w opadających juhaskich
rękawach ramiona. Jak się młoty walą w kościeliskich kuźnicach, podnosząc się bez hałasu, a
grzmocąc z łoskotem, tak się niemo dźwignęły i zachrzęściały na głowach ludzkich dwie ich
pięście. Z ciżby wydobył się jęk i wrzask. Błyskając niebieskimi białkami i wydając jakieś
gardłowe rzężenia, murzańskie niemowy miotali chłopami naokoło siebie jak snopami w
polu.
Dobrze, że nie rąbali, bo Jezus Maria!
Wojtek Chroniec zaś przygniótł kolanami powalonego przez siebie Wałęcaka i dławił pod
gardło; obok padła ciupaga.
                                                                                            68
Ludzie zaczęli się cofać i uciekać z karczmy; muzykanci stłoczyli się przerażeni w kąt ku
ścianom. Murzańscy juhasi gnali ciżbę w sień i koło Wojtka zrobiło się wolniejsze miejsce.
Wtedy przyślizgnął się ku niemu Florek Francuz i trącił go w ramię.
- Wojtuś! Potem warknął:
- Wrrr!!!
Wtedy Wojtek złapał za ciupagę, wstał, zamachnął się i rżnął obuchem w łeb Wałęcaka, aż
mózg wyprysnął. Potem drugi, trzeci, czwarty raz, gdzie trafił.
A Florek Francuz za każdym ciosem podskakiwał w górę i skrzeczał jakimś nieludzkim,
jastrzębim piskiem:
- Bij! Jo ci go na funty zapłacem!
Wojtek bił.
A w kącie piszczał Florek Francuz:
- Wojtuś! Wojtuś! Hi, hi, hi!... - podskakiwał i dreptał nogami.
Nagle Wojtek ustał się pastwić, porwał z szynkwasu flaszkę wódki, przechylił - wypił całą.
Potem parsknął i spojrzał dookoła. Wałęcak jak mięso, Kasia podeptana, pokaleczona,
zaduszona, zagnieciona w tłumie, we krwi na ziemi. Muzycy w kącie nie mają którędy wyjść.
- Grajcie! - krzyczy ku nim Wojtek.
- Grajcie! - powtarza i ciska im z pasa garść talarów.
- Grajcie! - dźwignął ciupagę. Skrzypek prędko przykręcił kołek, pociągnął smyczkiem.
Wojtek staje przed nimi i śpiewa:
Zagroj mi, muzycko, jako mi mos zagrać,
bo po mojej śmierzci mozes sytko zabrać!
Tańczy. Ślizga się we krwi. Kopnął na bok Wałęcaka. Kasię odwlókł Żyd zbielały ze strachu
pod ławę. Z ciekącymi po twarzach podrapanych i potłuczonych strugami krwi, dwaj
Hajackowie, dzierżąc ciupagi przy ramionach, stoją we drzwiach. Florek Francuz w kącie
podryguje, pokrzykuje i pogwizduje.
Wojtek tańczy, przystanął, śpiewa:
Gęślicki mi grajom, basicki basujom,
na moje nozecki racioski gotujom!
Tańczy, ale krew go uchodzi, dostał i on niemało w bitce, chwieje się, zaśpiewał jeszcze:
Krzesajom śubienice, krzesajom z jedliny,
hej skroś tego kohanio, skroś jednej dziewcyny!
                                                                                           69
I opadł na ławę. Siadł.
- Żydzie! - woła.
Żyd trzęsie się ze strachu.
- Co pon herśt kazom?
- Daj papir, pióro i tego, jako to się nazywo, co sie pisa?
- Jatramynt?
- Rychtyk, jatramynt. Wartko. Naści za to! Cisnął talara.
Przyniósł Żyd papier, atrament i pióro.
- Pisaj pon, bo ja nie umiem - powiada Wojtek. Żyd zamaczał pióro.
- Pisaj pan, jako beem mówieł:
Do pana postenfirera ziandarów w Nowym Targu. Ja, Wojtek Chroniec Sobuścyn, dyzyntyr z
piersego pułku ułanów, meldujem, jakok zabiśł Kasie Pęckowskom skrony przeniewierstwa i
Bronisława Wałęcaka Borkowskiego, bez co mi sie gardła hycił, i prosem, coby mie prziśli
brać. Mozom przyńść śmiało, bronić sie nie bedem.
Podpisajcie mie: Wojtek Chroniec Sobuścyn. Amen. Poślijcie to woze, coby sie przywieźli
wartko z miasta.
A wy, hłopcy - zwrócił się do Hajacków - biercie sie w pole, by was tu nie zabili abo nie
hycili. Jest ta godnie śrybła we węzełku, a dwa kotliki nowiućkik cwancygierów zakopane w
Ozpadłej Dolinie, ka sie spod wanty woda leje, jako sie od suhej limby dwa strzelania pudzie
na prawo, a pote półtrzecia strzelenia dołu na lawom renke. Podzielcie sie, a rućcie ta ćwierć
kotlika bacy, za co mie hował bez lato. Biercie sie hore!
Wyciągnął ku nim rękę; uścisnęli się.
- Icie s Pane Boge!!
Niemowy popatrzyli na niego, wyszli.
- Zydu - powiada Wojtek - zywa je jesce?
- Wto?
- Kasia.
- Jo ani nie chcem patrzyć... Tyle krwi!
- Ej, nie zyje, nie zyje! - zapiszczał Florek Francuz i zalał się łzami.
                                                                                             70
Potem rzucił się na ziemię, zaczął bić głową o podłogę, wydzierać sobie włosy, tarzać się,
wić, wyć i jęczeć rozpaczliwie.
A Wojtek Chroniec opuścił głowę na piersi i szepnął:
- Morzy mie sen...
Potem jakby w półśnie zanucił z cicha:
Ej wiaterku od pola, wiaterku wierhowy,
kie ci sie uhycem, sto buków przeskocem!
Ej wiaterku od pola, wiaterku spod turnie,
kie mie wisać pudom, postronek mi urwij!...
Opuścił głowę jeszcze niżej i zmorzył go sen.
                           ŻELAZNE WROTA
Był chłop z Zaskala, nazywał się Tomek Wierchowlec. Pokłopocił on się z sąsiadami o
miedzę, przyszło do procesu, włóczył się po sądach, gospodarstwa nie pilnowały na nic się
stępił. A jeszcze kiedy z wyrokiem przyszedł, ubili go sąsiedzi tak, że mało żywy został. Pół
roku chorował, do reszty majętność utracił. Nie dość na tym? nie wybyło dwa tygodnie, jak
się ze słomy - bo już i łóżko Żyd zabrał - z podłogi podniósł, przyszła burza, strzelił piorun w
chałupę, chałupa poszła z dymem. Nie było w niej co jeść, ale był przynajmniej dach nad
głową. Spaliła się i stodoła, w której tylko wiatr pogwizdywał wesoło, i obora, z której Żydzi
krowę wywiedli. Nie zostało nic, tylko płot naokoło zagrody.
- No, tok jus teraz dziad - rzekł do siebie Tomęk.
A potem rzekł: Ludzie tu i Bóg proci mnie. Cisne ten ziemie. Pudem we świat.
I poszedł, nie bacząc na żonę i na dzieci ani na nic. Przebrał się przez Tatry na węgierską
stronę. Tam widział on więcej słońca, więcej zboża i wcześniej się złociło, kiedy na granie,
pasając owce w Goryczkowej, wybiegał. Stamtąd też furmani wino wozili i pieniądze.
Poszedł tam.
I przystał do służby do jednego bogatego pana na Liptowie; zgodził się ku owcom. Pasie je,
pasie, co lato w prawe ramię Mięguszowieckiej Doliny, w Złomiska, wygania, a jesień, zimę,
wiosnę przy dworze przesłuży, owce zimując, drzewo rąbiąc, w ogrodzie kopiąc. Płacę miał
dobrą, więdło mu się.
I tak zeszło lat czterdzieści.
Był już stary Tomek Wierchowiec, liczył sobie blisko ośmdziesiąt lat; siły go jęły opuszczać.
Już się od owiec dawno do wołów przeniósł, ale i ta służba była mu ciężką. Jednej nocy,
kiedy - bo już mało sypiać mógł - przed wolarnią siedział, w miesiącu sierpniu, podczas
wielkiego przelotu gwiazd, gwiazda z nieba lecąca tuż nad jego głową zagasła.
                                                                                               71
- Oho! Tu i śmierzć - rzekł do siebie Tomek.
I dopiero pierwszy raz się zastanowił, że on nie będzie leżał na ludzimierskim cmentarzu,
gdzie od wieków, prawieków ojcowie jego leżą, bo do tej parafii Zaskale należy. Będzie leżał
na Liptowie, za Tatrami.
I smutno mu się zrobiło.
Wygnał on pamięć o Polsce z duszy. Nie chciał myśleć o swojej klęsce, o krzywdach, o nędzy,
o chorobie, o Żydach, o żonie i dzieciach, które może tym samym Żydom wodę noszą, było
mu dobrze, słońca było więcej, zboża więcej i wcześniej dojrzewało, odpędzał myśl o Polsce,
aż ją i wygnał z duszy. Zapomniał.
Dziesiątki lat nie przyszła mu już do głowy.
Ale teraz, kiedy zobaczył blisko przed sobą śmierć i zastanowił się, że nie na ojcowistym
cmentarzu będzie leżał, ale tu na Liptowie w dziedzinie, na obcej ziemi: poczęła mu się swoja
ziemia do oczu cisnąć.
I wezmą mu się roztaczać przed oczyma: nowotarski bór, zaskalskie gaje, ludzimierskie
torfowiska i kamieńce, rogoźnickie łąki. Weźmie mu się wić przed oczyma bystry, pełen
zielonych głębin Rogoźnik, szumiący, wartki Dunajec, jasna Lepietnica spod Lasku od
Trutych, skąd żonę miał. Weźmie mu stawać przed oczyma stary ludzimierski drewniany
kościół z dzwonnicą między lipami i stary ludzimierski drewniany dwór z murowanym
śpichlerzem, gdzie w piwnicy w sklepieniu hak był na wieszanie opryszków wbity. Wezmą
mu się przypominać tamtejsze odpusty, na które ludzie z Orawy i od samych Myślenic
przychodzili. I wezmą mu się przypominać maruszyńscy tancerze sławni, dziewki śpiewaczki
z Gronia, lasy na Beskidzie po Kluczkach i Gorcu, dzieci, jak na świętego Mikołaja z brodami
z konopi, w długich kożuchach ojcowych chodziły, zjazd koło Gapkowej chałupy ku wodzie,
olbrzymi jesion na Walosowych polach. I weźmie mu się przypominać matka i ojciec,
rodzinna chałupa, żona i dzieci, rodzinna mowa i własna muzyka - i zapłakał. I taka go
tęsknota ogarnęła ku Polsce, że chciał woły rzucić i iść - - ale było daleko...
- Hej! by jom tyz hoć raz uwidzieć jesce, ten ziemecke świentom! - rzekł do siebie i myślał.
I tak, jak było, w nocy, wstał z progu i począł się wspinać od wolami ku górze, zrazu
pomiędzy kosodrzewinę, wrzos i łopuchy, po trawie, potem po mchach, po głazach - - szedł
ku turniom, które nazywają Żelazne Wrota; na prawo od nich Batyżowiecka Grań, na lewo
Ganek. Z której bądź tam przełączki popatrzy.
Szedł o głodzie, nogi go bolały, w plecach jakby szydłem wiercił, pot mu oczy zalewał -
ledwie się wlókł, ale szedł. Głazy przed nim rosły, rosły, stawek mu się zaświecił popod
olbrzymią mroczną górą Kończystej gwiazdami odbitymi i tak zapadł poza nią, jak ptak,
kiedy w dolinę zleci. Szedł dalej.
Na rano, na świtanie spojrzy na ziemię swoją, na Polskę.
Poczęło słońce świtać.
                                                                                             72
- Hej! Kieby ino gmły nie było! Hej! Kieby ino grnły nie było! Cobyk by raz jesce ten
świentom ziemecke uwidział przed śmierzciom!... Bo ani jus nie wiem, cy sie wróce... -
szepce do siebie Tomek.
Ale na Liptowie czysto, będzie tak i nad Polską - jasno.
Wiatr się zerwał poranny, zarzucił Tomkowi włosy na oczy, zalał mu je pot. Zimny prąd go
przebódł przez piersi i ramiona, musi być już na przełęczy. Odgarnia włosy ręką, przeciera
oczy – ha!... przed oczyma jego stoi czarna ściana skały Garłucha, która tu świat zamyka. Nie
widać za nią nic.
Patrzy Tomek z rozpaczą - na próżno. Na prawo, na lewo niedostępne, skrzesane igły
Żelaznych Wrót, przed nim przepaść i poza nią czarna, niewzruszona ściana Garłucha; zwaliła
mu się na oczy jak noc.
- Hej! - jęknął. - Takieście to wy wej, Żelazne Wrota?!...
     JAK SIĘ MICHAŁ ŁOJAS POWIESIŁ
Zej ta było, jako było, a co bedzie, som Bóg wie!... Tak mówił Michał Bulczyk Chowaniec
Łojas Kośla z Kośnego Hamru. A potem sobie zaśpiewał:
Ej hłopiec jo, hłopiec juhaskiej natury!
Ej jak se podpijem, podskocem do góry!
I podskoczył.
Idzie, cała dolina jego, bo jest mocno pijany. Tu więc o pień zawadzi, tam kamień kopnie, raz
na prawo, raz na lewo, tu się chybnie. taro przetoczy - i tak "cała dolina jego". A księżyc się
patrzy spoza Goryczkowej Czuby i przysiągłbyś, śmieje się bezkurcyjo.
- Hej, dobrze ci sie hań prześmiewać tamstela! Kiebyk cie haw blisko miołl Wypoliłbyk ci też
w ten świeconcom kufe!
Tak powiada Michał Łojas i łup bokiem o pniak smrekowy. Utrapione te perci od Kalatówek
do Kondratowej, tyle na nich smreków, jak czego dobrego.
- Las! Wiera mi tes! Cyk go siał abo co?! Stanął, zatrzymał się, poprawił kapelusz, odwiódł
pięść, ale wesoło.
- Co? Cy jo nie jest Mijał Bulcyk Howaniec Łojas Kośla z Kośnego Homru? Co? Mozek nie
jest? Co?!
Ale mu się nikt nie sprzeciwił. Posłuchał chwilę, poczekał, jak na śmiałego chłopa przystało,
nikt się jednak nie odzywał. Więc poprawił jeszcze raz kapelusza i kroczył dalej,
pogwizdując. A potem sobie przytupnął i zaśpiewał:
                                                                                                73
Spodobały mi sie u zajonca us-i,
u jelenia rogi, u dziewcyny nogi!
Po chwili rozpoczął monolog:
- Upiłek sie. Nie ma co pedzieć. Upiłek sie. Ale bez cok sie upił? Bez niebłogosławieństwo
boskie...
E dy jo se pijem i to mi nie skodzi!
Pudem dołu drogom, Pon Bóg mi nagodzi!...
E, mnie by ta Pon Bóg kie nagodzieł! Onacyłek ta, jakok móg, i cozek wyonacył! G...!
Hej nic, ino to!
Woroł mi sie... Bezera! Wrodoś!... Woroł mi sie... Zaoroł mi na groniku mało rahować by pół
morgu. Głobiś! Nie tak hłopcy, ale kiebyk go haw spotkoł! Doroz by spod na ziem!
Woroł mi sie. Cos mu bedem robieł? Pudziemś do prawa? Cyk sie nie prawocieł bez
półcworta roku pokrony tego gruntu po cioce? Cozek wyprawocieł?
Styry dudki dala, coby tańcowała -
Styry dudki wzieni, ona stoi w sieni!...
Telo mos!
A jesce to nic, co mi sie woroł, ale s tom sopom! Przecie, kie mi jom wiater przyniós, to sopa
moja! Som Pon Jezus pedzioł: Bier, Mijale, co Bóg daje! Wiater prasnon sope na moje, to
sopa moja! Bo jakos beło? Prziseł wiater halny od wierhów i przeniós sope z Frankowego
pola na moje. Tak my mieniali: jemu ostoł plac pusty po sopie, a mnie urosła sopa na pustem.
Cy jo jest temu winowaty? Nie jo robieł ze sopom, ba wiater. Co on mo teroz narabiać se
mnom? Bił mnie tak, co sie widziało, ze mi zyły wytardze. A jo sopy bronieł, bo mi Pon Bóg
sope tak, jako z nieba spuścić. Cozek wybronieł? G....!
Skarzyłek. Ej bajto! Oni by ci co kie prziznali! Ani mu za ten bitke nic nie wsuli, bo, pado,
swojego bronił. Juźci swojego! Kie na moim gruncie stało! Ba!
Stryła im do boku s takom sprawiedliwościom! Drzewiej nie było nijakik sądów, beło lepsi.
Stryła im maciery!
Ej! Pirwejek se śpiewoł, teraz płakać muse,
co jo sie tak marnie poniewierać muse!...
Heba sie obwiesić abo co... Wselikniejako progował na świecie - ej! kabyś ta!...
Tu Michał Łojas Kośla rozrzewnił się nad sobą i łzy mu napłynęły do oczu.
Co jo sie tak mamie poniewierać muse!
dodał żałośnie.
                                                                                              74
- Abo baba. Siute stworzenie zawdy diabli pote! Uwa-rzi ci, opiere cie, prowda, ale ci tes da
siustu, nie bój sie!
Kiebyk ino kielusek wypieł, jus wie! Teli nos mo! Przyńde du domu - bełł mie w łeb! Kieby
ino pieńściom, ale co dopadnie. Ty huncfucie! ty łajdoku! A dy przecie Pon Bóg tak stworzeł
gorzołke, jako i świenconom wode. Syćko Jego i z Jego miłosiernej ręki, z mocy nowysej
pohodzi. Bóg miełosierny, coby sie opiekował s nami do samej śmierzci, pokiel nie pomremy.
W imie Ojca i Syna i Duha Swientego, Ojce nos, wtoryś jest w niebiesiech, świenć sie Imie
Twoje...
Tu się Michał Kośla mocno zatoczył, wpadł na jakiś wykrot i siadł na nim, między korzenie.
Niedługo począł przytupywać, przykiwywać głową i przyśpiewywać:
Diabła zjadło z buciskami,
kiedy mie tak uciskały!
Jak sie weznem do ozprawy,
ozpierem je popod ławy!
Gwiznął po juhasku, aż zaleciało gdzieś w Kondracką Kopę.
Hejze ino po francusku!
Trzimajze jom na łańcusku!
Diabliz ci jom utrzimajom,
kie sie jej tak napirajom!
Rozśmiał się i ze strasznym już temperamentem, waląc obu piętami w ziemię i przykiwując
głową jak opętany, śpiewał coraz siarczyściej:
Jo se ligom pod kolibom,
przijdze ku mnie, gęby ci dom!
Gęby ci dom, gęby ci dom,
jesce ci sie na co przidom!
Nie mógł już wytrzymać, zerwał się z miejsca, świsnął przez zęby raz. dwa, przechylił głowę
w dół, przycisnął kapelusz ręką, tupnął nogą i hyc krzesać drobnego, piętą o piętę, obu
piętami w powietrzu. Tak sobie trafił nutę pod nogę, jak mało kiedy sam Szymek Krzyś
utrafi! Krzesze i krzesze, aż mu żwir pod kierpcami skrzypi - mało tego! Po hajducku!
Hej ni mas to. jako zbój!
Padnie listek, to sie bój!...
Nosi się koło ziemi, podskakuje, co podskoczy, to się wytnie rękami w pięty, hyc na lewo, hyc
na prawo, tylko kapelusz przyklepie ręką, hujt, hujt przez zęby, aż się cały zapocił. Tupnął
nogą na zakończenie i dłonią uderzył w ziemię, aż jękło:
- Cy jek nie tonecnik?! Piersy we świecie? Co?! Ale mu nikt nie przytwierdził, a natomiast
żmija zgryzot znowu zaczęła mu pełzać po piersiach.
Tańcuj! Tańcuj! - myśli. - Ty ino tańcuj! A tam ci sie Franek Bartusiów worał, pół morgu ci
zabrał, po ciotce gruntuś nie wyprocesował, szopę ci wiater z Frankowego na twoje przeniósł,
                                                                                             75
nie dość, że ci szopy nie przysądzili, jeszcze cię Franek zbił i nic mu za to nie wsuli w sądzie
w mieście, bo, powiadają, swojego bronił. Tańcuj! Tańcuj! Ty se ino tańcuj haw, kies obdalno
od domu. Żeby cię tak baba zobaczyła! Dałaby ci! Stołek nie stołek, kijanka nie kijanka! A ty
dziadu, ty obwiesiu! To, co ci się patrzy, wybronić nie umiesz, w sądzie się sprawić nie
umiesz, alebyś tańcował, alebyś pił! Może ci się jeszcze zwidziała Bronka Ustupska? Co? Ty!
Mozek nie uwazowała, jakeś do niej ślepie tracił na kowolowem weselu? Tyś ku niej! Prawie!
Łeb ci zesiwiała. brzoda sie już hnet bedzie trzęsła. Ej wiera! Jaki mi! Tyś ku dziewkomi
Parobecek!...
Tu się tak Michał Łojas własnej myśli i jej dokładności przestraszył, aż się obejrzał. Ale na
szczęście nie było nikogo. Był sam na wylocie z lasu od Kalatówek ku Kondratowej.
- Prowda jest - rzekł po chwili. - Prowda jest. Winowatyk. Kundziu, som ci to powiem:
winowatyk. Mało co, to sie napijem. Ale ty temu nie rozumies, bo to wies jako powiadajom:
hłopski rozum, babskie mięso. Jo juz jest taki. - Tu zmienił głos. - Co jo sie nie mom za swoje
napić, co?! Cyk ci ukrod?!
Tu mimo woli chwycił się za głowę i przygiął ją, jakby otrzymał cios. Pomacał się; nie boli.
- Pacnena abo nie? - mówi do swojej duszy. - Nie cujem, a tak sie mi przecie widziało, zek
dostoł?...
Ale druga żmija, odmienna, poczęła pełzać po piersi Michała Bulcyka Łojasa. Ej moi mili!
Dziewka ze tez, ta Broncia!...
I poczęło się Michałowi Łojasowi przypominać, jak ją widział raz w polu przy wiązaniu
snopków, w koszuli była tylko i w spodnicy i w chustce na głowie. Wiatr ciepły wieje koło
bioder, co się ona schyli, to ją owinie, aż oczy piecze; co się wyprostuje ze snopkiem, to piersi
wystrzelą pod koszulą jak kwiaty na wiesne. To ją znowu w tańcu widzi, to do kościoła idącą
w żółtych butach orawskich, to jak krowy pasie pod Lasem Krupowskim, to jak len rafie, a
śmieje się. a śpiewa, a śliczna...
Ej sto Bohów do nieho! Dołby jo ci bobu!...
Ale cóż? Stary jest. sześćdziesiąt mu blisko, sam córki ma dwie. obstarne już, a nikt tego nie
chce wziąć. Co by tez i brał?! Biedne to. a brzydkie, a złe! Cołke na matke podane! Trza to
odziewać, żywić, wadzi się tylko w izbie, a wymaga, a pomstuje, a krzywdzi se, czasem i
matce bić pomoże! Diasi ta po takim gazdowaniu! I splunął - tfu!
Na jednego moc! Franek go krzywdzi, baba poniewiera, dzieci złe, tu go szarpią, tam go biją-
- prawda, że diasi po takim gazdowaniu!
- Co jo mogem wygazdować? Heba śmierzć - mruczy Michał Łojas Kośla, od razu bardzo
smutny.
- Co jo mom jesce na świecie robić? Nie zebyk jus tak nie mioł co do gemby abo na sie
włozyć, to, kwalić Boga, jesce nie. Ale co to za z-icie takie? G.... nie z-icie! Dziadek, co po
pytaniu hodzuje, przódziej mo pokój i zadowolenie, jako jo, co je jęk przecie z dziada
pradziada gazda!
                                                                                                76
Tuk w Kondrotowej, dobrze mi. Napiłek się w Homrak, śpiewom se, tańcujem se, co fcem,
robiem. Co by sie i nie udziało. coz mi ta, kiek haw, nie przi domie. Ale hań - niek ino
zajńdem. Zgryzota mie uhyci jako kot scura. Hoćby sie jako bronieł, nie jego moc! Bedem sie
zaś ci-skoł po wyrku nie śpięcy, bo jus ani spać, ani jeść nie mogem. Baba bedzie brzęceć,
córki brzęcom - diasi mi po Takiem gazdowaniu! Heba sie obwiesem abo co?...
Ta myśl mu się chwyciła głowy.
Idzie i kalkuluje, palcami kiwający: Obwiesem sie - - nie obwiesem sie - - obwiesem sie - -
nie obwiesem sie...
Tu przypadkiem trącił łokciem o rękaw zawiązany od czuchy, którą miał zarzuconą na
ramiona, i poczuł coś twardego. Sięgnął - flaszka! Ucieszył się! Pilno flaszkę dobywa, jeszcze
w niej krapka wódki. Zapomniał.
Chlust - wypił.
Skrzesiło go, to jest przybyło mu energii, ale nie ochoty do życia.
Pierwej mie ciesyło śpiewanie i granie,
Teroz opłakane moje gazdowanie!
zaśpiewał smutno.
Obwiesem sie - - nie obwiesem sie... Obwiesem sie - - nie obwiesem sie...
Idzie, zatacza się, cała dolina jego, a powtarza sobie w myśli. Na koniec porwała go
największa złość na Broncię Ustupską. Uderzył piętą w kamień, cisnął kapelusz. zdarł i
czuchę ze siebie i buch nią o ziemię! Taka go złość porwała, aż mu w gardle zagrało.
Ty, dziewcyno strojno - mówi - bedzies na rok dojno,
bedzies miała hłopca i mleka dwa skopca! -
Bęc pięścią w pniak. Skręcił w smreczki ku Pustej Dolinie.
- Syćko mi do jadło! Wto mi kazuje z-ić?! Wto tu mo mi co oskazować?! Cy jo nie jest Mijał
Bulcyk Howaniec Łojas Kośla z Kośnego Homru?! Z dziada pradziada gazda?! Cy jo nie
mogem robić, co mi sie zwidzi?! Co?! Co mi wto mo do oskazowania?! Co?! Jo nie musem!
I chybotał się po lesie, mrucząc: Obwiesem sie - - nie obwiesem sie... Obwiesem sie - - nie
obwiesem sie...
A złość, wściekłość na życie ogarniała go coraz większa. Już się pienił i rzęził ze złości. Na
koniec stanął pod smrekiem, na który padał księżyc tak, że aż się pień bielił od światła, i
począł wyciągać pasek, przewleczony przez spodnie w pasie i opuszczony w dół z tyłu, z
guzem mosiężnym. Wyciągnął, poprawił spodnie, przesunął przez klamrę i zaczepił na
konarze.
- Smreku - krzyczy. - Obwiesem sie na tobie! Słisys?!
                                                                                               77
Ale smrek milczał.
- Słisys?!
Ni stąd, ni zowąd rozrzewnił się Michał Łojas Kośla. Obejmuje pień drzewa ramionami,
przyciska usta do kory i powiada: Moje drzewo kohane! Unieś ze mie tes by na kwile, niekze
sieta jus pote i urwiem. My tak. jak bracia. Na tobie bije śnieg, dysc, bodaś wto o cie uwadzi,
pierun, kie fce, strzeli do tobie, wiater tobom huzio, marne twoje zywobycie, jako i moje.
Moje drzewo kohanel tak se haw bedziemy wroz bidzili. Ino ty ku górze wierhowce, jo se zaś
ku ziemi pientami. A cobyś mie nie strzepnon, jaz dojńdem. To ta nie bedzie długo trwało, bo
to, wiós wej, cłowiek nie drzewo. Mało mu trza. Kiela to bedzie koło tobie robota, kim cie
zetnom! Tu trza siekiery, tu trza piły, tu trza hłopów, wto wie nie jakiego sprzętu, a przi
cłowiekowi to ta niewielo. Pasek z portek - dość! Przyńdzie bogienka, dziwozona, bedzie sie
pytała: Zje cos to wisi? Cy zaś nie spyrka świńska abo nie sadło, cybyk se zaś nie uciena
końdecek dzieciom? To ty jej powiedz:
Uhylze ten copecke cyrwonom z głowy, mojaś ty, bo to wisi nie spyrka ani nie sadło, jino
cłowiek krzcony i pobożny, Mijał Bulcyk Howaniec Łojas Kośla z Kośnego Homru, z dziada
pradziada gazda. I zadzierzgnął sobie pasek na gardło.
                                  DZIKI JUHAS
Był jeden taki Juhas z Jurgowa, strasznie dziki, a nazywał się Bronisław Luptowski - uhlarz,
czyli węglarz, bo taki czarny był na twarzy, jakby z węglami w lesie robił, tylko mu
niebieskie, ogromne oczy spod rzęs świeciły na białkach. O nim opowiadali, że kiedy na kogo
spojrzał, choćby jaki śmiały chłop był, nie dotrzymał i cofnął się. Psy owczarki, człeku po
pas, które do wilka same skakały, a i ku niedźwiedziowi, jak ich było przy szałasach trzy,
cztery w kupie, szły: tylko się przed tym Luptowskim kurczyły pod siebie, a z daleka
warczały, kiedy na jaką obcą polanę zaszedł. Siłę też miał taką, że dwie podkowy na raz łamał
jak pręt z osiki, a kiedy go zamknęli w areszcie w Nowym Targu - właśnie w kierpce
orawskie z obcasami obuty był - tak się bawił, że skakał na piec, co tam był niski, a z pieca na
podłogę i za każdym razem obcasy po same pięty w podłogę wbił. To tak zdziurawił ten
areszt, że się wszyscy stróżowie. komisarze i sami sędziowie zeszli i dziwowali, a ten
najgłówniejszy sędzia nie mógł wytrzymać i dał mu papierka za tę sztukę, choć szkody
narobił. Tak docyfrował podłogę, co cud!
A zły był taki, że o bądź co kogo prask w pysk albo kopnął. To się ten też nim obejrzał, to już
do góry nogami świat zobaczył. A zaś kiedy go chuć taka dopadła, to odbiegł wszystko i
zatracił się gdzieś w lasach, że ani słychu widu o nim. Co robił: nie wiadomo. Czy po zbóju
chodził, czy gdzie tak się tylko błąkał: nie wiedzieli ludzie. Jeżeli po zbóju chodził, to sam, bo
się z nikim nie stowarzyszał. Ale on też ta za kierdelik zbójników starczył.
- Hej! Kieby Janosik jesce zył - mawiał czasem - poprógowaliby my sie, wtory by był za
hetmana? Bo z wami. dziadami, cos ja bedem robił? Heba byk wami w stodole młócieł?
Ale to sie mu tak gadało, bo każdy wie, że nad Janosika nie było chłopa i że on turnie plecami
dźwigał, a kiedy skoczył, wierchowiec jodle urąbał ciupagą, a drugiej odstrzelił z pistoletu,
                                                                                                78
czego ten juhas dokazać by nie potrafił. Ale żeby się był ku Janosikowi na drugiego zdał: to
pewna.
W zimie on w domu u ojców robił, bo bardzo robotny był, a w lecie juhasił w górach, w
Jaworowych Sadach. A choć czasem owce odleciał i gdzieś się tłukł po Tatrach, rad go baca
Ustupski widział, bo juhas to był, kiedy się wziął paść, że szeroko po świecie szukać. Owce
się przy nim tak upasły, jak ulęgałki. Niedźwiedź się też nie miał co bardzo ku nim ze
Szerokiej Jaworzyńskiej z kosówek podkradać, bo on czujny był jak pies, a już dwa sprzątnął.
Nie flintą ani w oklepce, broń Boże; jednego kamieniem ogłuszył i rękami udusił, drugiego
widłami żelaznymi przebił.
Nie było już później takich mocnych ludzi.
Byliby go ludzie lubili, bo był świecny chłop, przystojny i zgrabny i przemowę miał miłą i do
rzeczy, ale to mu chybiało, że strasznie gwałtowny był i że go coś roznosiło od serca. To się
mu też uchylali i nazywali Dzikim Juhasem. Zabił on już w bitkach troje ludzi, ale się ta o to
wtedy nikt bardzo nie starał.
Dziewki go się też bały i uciekały przed nim, a kiedy którą za rękę ujął. to już była jego.
A tak powiadali o nim, że i oczami tak splątał dziewce nogi, że drgnąć nie śmiała, tak właśnie,
jak mówią o ptakach i wężu. Toteż miał on kochanek tyle, ile chciał, bo mu tam i w drogę
wchodzić przy nich nikt się bardzo nie śpieszył, ale sam mawiał o sobie: Ja mam telo freirek.
kielo sysek na smreku, ale coby mie kohała wtora, to nie.
On ich też nie kochał. Dziś był przy tej, jutro przy tamtej, zaś się wrócił, zaś nową znalazł. Co
chciał, to miał.
I co się nie zrobiło, zakochał się ten juhas w dziewce, co pasała krowy pod Muraniem. Co się
mu stało, nikt nie mógł wyrozumieć. Ale się tak odmienił, jakoby mu kto duszę wyjął i inną
włożył. Coby mu się pierwej oczy były zaiskrzyły, a zęby zaświeciły we wargach, to się teraz
tylko uśmiechnął i odwrócił albo poszedł dalej. Owce wyganiał w tamtą stronę, ku Muraniu, a
choć na cudzym pasł, nikt mu się tam nie sprzeciwiał, bo nikt nie wiedział, czy się to
uśmiechanie może nie skończyło albo nie skończy od razu? Pasł, gdzie chciał. Wyganiał owce
w Murań, a juhasom tamtejszym mówił:
- Idźcie paść w Syrokom Jaworzyńskom.
- Kie sie boimy wasego bacy.
A on się uśmiechnął:
- E, juzek go pytał, coby wam nie bronieł.
To śmiało szli, bo już wiedzieli, że ani papier z urzędu tyle niewart, co ta prośba.
I tak nie było krzywdy ani niezgody.
                                                                                               79
A ona dziewka pochodziła ze Zdziaru, gdzie sławne są z urody kobiety. Nazywała się
Agnieszka Hawrańcówna i nie uwierzyłby nikt, tak się na tego Bronisława Luptowskiego
patrzyła, jak na pniak. Nie mógł sobie z nią nijakim światem rady dać.
- Jagniś - mówił jej - nie bedzies mie lubiła? A ona mu mówi:
- Nie.
- Bez cos tak?
- Bo sie mi nie widzis.
A on tak do niej mówił, jak do obrazu świętego, a ona do niego, jak do psa. I cóż mu tam było
po tej sile i po tej tęgości?!
Inną to byłby za rękę ścisnął, ażby jej pręgi czerwone poza pięść wyszły - i tuś! A tu to się
tylko patrzał jak do nieba, a matka tak mało kiedy do dziecka się ładnie odezwie, jak on do tej
Agnieszki. I gdy wtedy ludzie widzieli, że tyle zmiękł, to żeby się go byli nie bali z pamięci i
żeby nie to, że nie wiedzieli, czy to tego długo będzie, toby był który niektóry wnet mu
pięścią między oczy za co dawniejszego zapłacił.
Dośmielała z nim ta dziewka w straszny sposób. Nie na szopę wieczorem, ale go w dzień do
szałasu puścić nie chciała, choć ludzie byli, a kiedy wlazł, jak jej nie było, wyganiała go
potem w pole:
- Co tu fces?! Tyś niepili! Idź ku swoimi Co tu mas do roboty pomiędzy nas? Wynoś sie! Ty
diable! A on nic, tylko na nią spojrzał tak, jakby pacierz mówił, wstał i do pola szedł. Ludzie
mówili: dobrze mu tak, ale niejednej dziewczynie go tak żal było, żeby go była rada przytuliła
ku sobie. On jednak już nie widział żadnej, tylko tę Agnieszkę Hawrańcównę ze Zdziaru.
I tak się stało, że się zeszli raz ku wieczorowi w upłazie pod Muraniem, ona z krowami
poniżej, on z owcami powyżej. Przyszedł ku niej, pyta się:
- Das mi siednonć przi sobie?
- Teloz, byk cie nie widziała.
- To mie juz tak cierpieć nie mozes?
- Nie mogem.
- Ale bez co przecie? Dy tu jakasi przicyna musi być!
- Jest.
- Jakaz?
- Bok ślubowała Jędrzkowi Hawrańcowi, co przi kilysjerak słuzy.
Dopiero jak on się porwie, jak krzyknie:
                                                                                              80
- To bez to ino! Hej, a ja myślał, ze wto wie co! I złapał ją na ręce, tak jak jagnię, i niesie w
górę ku owcom, w turnie. Ona. czy oniemiała ze strachu, czy taka cięta była, ani nie
krzyknęła; nie było też ta po co krzyczeć, bo kto by tam był za nim szedł...
Wyniósł ją na płasienkę ku owcom, położył na ziemi, klęknął nad nią, powiada:
- Mojaś!
- Nie twojak!
- Tu cie zrucem z tej turnie w przepaść!
- Nie zrucis!
- Nie?! Wto cie obroni?
- Ty sam!
- Jo sam?!
- Twoja miłość!
I dopiero wtedv stało się, czego nigdy przenigdy nie widywali ludzie na świecie. Puścił ją;
kiedy skoczy, kiedy chwyci owcę najbliższą - cisnął w dół! Latał po upłazie, wyżej
trzydziestu owiec, co je wygnał, zeprał na kupę, tak jako z dwóch pięter. Zrobił się wał z tych
pobitych owiec. Taki wściekły był.
Ona się tymczasem zerwała z ziemi i uciekła do szałasów.
Kiedy już z tymi owcami skończył, musiał zesłabnąć. bo legł piersiami do góry i już noc
nadchodziła, a jego jeszcze tam znać było, jak się czernił na trawie do miesiąca. Nie wiedzieli
ludzie, co robi, czy omdlał, czy co, ale się bali iść ku niemu zaglądać.
Do rana też nie było z niego szlaku znaku i nigdy on już więcej pod Murań nie przyszedł.
Myśleli zrazu i w Jaworowych Sadach, i tam, że się może do wojska dał, bo właśnie
przyjechali do Lewoczy rajtarzy cesarscy z werbunkiem, ale to sie nie stało tak.
W nocy on się dźwignął z tego leżenia i przykradł się ku szopie Agnieszczynej, co na kraju
pod pagórkiem stała; psy nie szczekały, bo go znały dobrze. Ujmie z pagórka w ręce kamień,
co by go i trzech chłopów ledwie podjęło, wzniósł nad głowę - wiedział, w której stronie
Agnieszka sypia - tu! tu! byłby dach zgniótł i ją zabił. Zamierzył się raz - spuścił ręce;
zamierzył się drugi raz - to samo; za trzecim razem cisnął kamień w bajorko. I tylko sobie
powiedział po cichu: Ej Jagniś! Jagniś!....
Taki chłop! Byłby przecie wszystkie szopy mógł rozmieść ze wszystkimi juhasami w nich!
I tak jakby się sam siebie bał, skoczył w las. Z lasu w kosodrzewinę, w upłazy, przeleciał
Przełęcz Jaworzyńską, skiełznął na dół, w ten bór stary, co wtedy popod Rówienki rósł. Tam
smreki bywały grube jak filary w kościele, a konarami obite do ziemi, że mało spod nich do
                                                                                                  81
nieba było widno. Paproci, wszelijakiego ziela, szczawiów, łopuchów, traw: wyżej kolan.
Gąszcz straszny. Pnie z pniów rosną, noga klęśnie w próchnie, tramy, kłody, bale nawalone
pomiędzy głazy jedno na drugie, a wszędzie mech zielony, zawiłgły i mchy wiszą z konarów,
siwozielone, długie jak brody. A między drzewami żółte, wysokie kwiaty rosną - to się
czasem tak zaświeci zza gałęzi, żebyś rzekł, złego co patrzy na cię, aż się wzdrygniesz. I
cicho tak, jak wiatru nie ma, że ani szmeru. Wody nawet w potoku nie słychać z dołu. Głuchy
bór, jak trup.
Tam on się zatrzymał, ten juhas Luptowski,. a jeszcze była tęga noc, bo on ta sporo mógł
chodzić.
Obaczył się w tej puszczy i powiada: Hej lesie! lesie! Abo ja, abo ty!
Co mu to do myśli przyszło?! Czysto oszalał!
Złapie jeden konar - pociągnie - trzask! ukruszył. Złapie drugi, trzeci, młode smreczki, łamie,
targa, z korzeniami rwie. Do starych smreków ze zębami skacze, korę z drzewa wydziera, aż
mu krew z pianą z ust bryzga. Huk, trzask, łomot po lesie, że strzelcy, koziarze ze
Zakopanego, co tam niedaleko nocowali, myśleli, że się niedźwiedź gdzie pod Żabiem, bo
tam radzi białczanie zastawiali, w oklepiec złapał i ku Rówienkom go przywlekł. A
niedźwiedź w oklepcu strasznie las łamie. Ale się bali tam iść, że noc.
Ku ranu ustało hałasić.
- Zmordował sie biedak - mówią strzelcy - trza ku niemu iść zajźreć, cyby go jako nie
ozpętać, kie mu sie tak w tyk zelazak cnie...
Idą, stanęli, jak żeby im kto po oczach siarką chlusnął. aż im strzelby zadygotały w rękach, a
Tyrale podobno i wypadła.
Tu nagruchotane konarów, drzewek, łom, skręty, zwał, aż się polanka w lesie zrobiła z
widokiem; tam, pod smrekiem, człowiek w potarganej koszuli juhaskiej, z poszarpanym
pasem, cały we krwi. z polepionymi od niej włosami, podrapany, z dziurami po ciele, jakby
go kto na bronie włóczył. Dobrze się namyślali, co zrobić, czy przystąpić, czy uciekać, tak ich
strach zdjął.
- Nic, jino sie diaboł wściek - powiada Capek.
- Abo się mocował z jakim duhem i zmóg go - powiada Tylka.
- Ej l - mówi Tyrała z Kościelisk, bo on ta rad w takie rzeczy wierzył - ja wiem! Cy je pote nie
ten, co grzyhy
swoje, jako zywe mieso. na ramieniak nosił i zembami targał?
- Abo cosi kogo pobiło? - mówi Capek
- Abo wto wie, czy pote diaboł cłeka nie udusieł ka i haw nie prasnon? - powiada Tylka.
                                                                                              82
- El - mówi Tyrała. - Ze coz by haw do rania ś nim po lesie jeździł?! Cy ty myślis, ze to tak,
jako w karcymie, kie sie dwa weznom wodzić za łby? Zły duk nie potrzebuje, jino cie tknonć!
Durknie do tobie palce - toś juz hań!
Ale stary Jędrzej Sieczka, mądry chłop, nie gwarzy nic, tylko patrzy i siepnie się:
- Co ta pleciecie figle! Fafrosy! Ja tego hłopa mam skądsi znać. Pockajcie no! Słonko prawie
zaświeciło jasno, przipatrzem sie mu.
Przyjdzie, patrzy, krzyknie:
- E dyć to Dziki Juhas z Jurgowa! Widziałew go nie raz i nie dwa! Nie tak, ale musiał
ogłupieć i nik haw tego montu nie narobieł, jacy on sam. Zdziurawieł se pieknie piersi, syje,
gębe. rence na sękak. Taki je jak sito! Ale co sie mu stało? Ludzie na świecie!
- Ale ze to beł hłop! - mówi Tyrała, bo się już dośmielili wszyscy za Sieczką ku niemu
podejść.
- Dziki Juhas? Luptowski? Ja go znał - powiada Tylka. - Ten, kieby cie beł do garzci dopad,
tobyś był hnet w powietrzu zembami pięty gonieł! Widziałek go na jarmaku w Lewocy. kie se
konia na ramieniak nosieł jak jarke.
- Hej, spotkałew go i ja kielka razy - mówi Sieczka. - Raz se na śpas koło młyńskie
zahamował renkom w Saflarak. My prawie jehali z miasta. Młynarz leci - ki sie diabli
zrobiło?! - jaze sie przezegnał, a ten trzimie i śmieje sie wereda. Co mi das? - pada - to ci
puscem. Musiał mu dać dwa cwancygiery. jino ze to nie biedny cłek, ten Kamiński w
Saflarak.
- Ojce Siecka, słiście! - odzywa się Tylka. - Mnie sie widzi, ze on zywy jesce! Drga!
Nachylił się Sieczka, a on właśnie, ten juhas, oczy otworzył i szepce: Hej, co mie zmogło? To
dwoje: dziewka i las...
I umarł.
   JAK JASIEK Z USTUPU, HANUSIA OD
  KRÓLÓW I MARTA UHERCZYKÓWNA
         Z LIPTOWA ŚPIEWALI W JEDNO
            SŁONECZNE RANO KU SOBIE
Jasiek z Ustupu szedł z Ciemnych Smreczyn ku Zaworom. Z lasu on wychodził czarnego,
gdzie taka głusza leżała, że aż bojno było posłuchać. Nic się tam nie odezwało, tylko dzik
zaszuścił w maliniakach, jeleń zbeczał gdzie przy wodzie krótkim, urywanym, gwałtownym
be-kiem albo cietrzew zafurczał w gałęziach. Na prawo od Jaśkowej drogi huczała siklawa z
                                                                                               83
Niźniego Ciemnosmreczyńskiego Stawu w Piarżystej Dolinie. Tam kóz moc. Po Pośrednim
Wierchu, po Cubrynie, po Liptowskich Murach chodzą kierdelami jak owce.
Kozicki, kozicki, wtorędyz hadzajom?
W Dolinie Piordzystej, tam one bywajom!
jest śpiewka.
Sucha, od piorunu uwiędła, czerwona limba popod Zawory rośnie, tam idzie Jasiek z Ustupu,
a śpiewa po wesołemu, ze zbójecka. Ale od zbójeckiego wesela do szubienicy zawsze nie
precz. Co zbójnik krok ukroczy, to ku niemu śmierć krokiem bliżej. Tak on śpiewał:
Ej moja freirecko, nie załuj mi gemby, Ej bo mi juz śmierztecka wyscyrzuje zemby!
Ej moja freirecko, nie zaluj mi dudka, Ej bo mi juz hań zwoni na zomecku klódka!
Ej moja freirecko, nie zaluj mi licka, Ej bo mi sie hań z wiersku iskrzy siubienicka!
Ej moja freirecko, nie trzymaj mie w sieni, Ej bo mi juz na truhłe ten jedlicke ścieni!
Ej moja freirecko, ni załuj mi ciała, Ej bo mie pohowajom, ty bedzies płakała!...
Ej ha!...
Myśli on sobie tak śpiewając o Hanusi Królównie, która się w nim mocno zakochała i niczego
mu nie odmawia, owszem, sama się tuli i choć się wstydzi, nie może westchnień miłosnego
pragnienia zatłumić, kiedy są ze sobą na szopie przy Gąsienicowych Stawach. Tam ona pasie
krowy piękne, cisawe i czarne, siwe i czerwone. Nazywają się Brzezula. Cisula, Kawula,
Łaciata, bo wiele na niej łat białych, czarnych i żółtych, Siwula i rozmaicie jeszcze inaczej.
Piękne to są krowy, dobrze się pasą i dużo dają mleka. Miło jest patrzeć, kiedy pozberkując
spiżowymi dzwonkami, stąpają po zielonej trawie i mchach pomiędzy kosodrzewiny, skubią
trawę i mech lub ległszy rzędami. przeżuwają połknięty pokarm. Poją się one w czystym
potoku, co z Zielonego Stawu spod Swinnicy płynie, a na noc zamykają do szopy, na strychu
której jest posłanie Hanusi. Zaszła ona teraz het aż na Liliowe, poziera ku Tatrom i śpiewa
kochająca:
Janickowa krasa rada owce pasa,
we dnie po dolinie, w nocy przi dziewcynie...
(Ale obecnie odbiegł on owiec w złodziejskim interesie na Liptowie koło Hradku).
Nie było, nie było nad wirsyk zielony,
od orawskiej strony cisem porośniony.
Nie było, nie było nad Jasia mojego,
kiek go uwidziala z wirsku zielonego.
Kiek go uwidziala, jaze mi zagrzmiało,
to moje serdecko skrzidłem sie mi stało.
Skrzydłem sie mi stalo, skrzydłem poleciało,
na Jaśkowej ceście słońcem zajaśniało.
Pozierojcie, dziewki, pozierojcie w pole,
jako se Janicek idzie między skole.
Darmo wy sie, dziewki, w niego wpatrzujecie,
bo on ino jedne mnie widzi na świecie!...
                                                                                               84
Wiedziała ona. że ku Jaśkowi wiele dziewcząt we wsi serce obraca. Nie wiedziała jednak, że
w polanach popod Krywaniem, pod Doliną Ważecką, skąd widać wysoki, pochylony, zielony
szczyt Krywania, potargane turnie Ostrej i Krótkiej i wyniosły, zębaty grzbiet Soliska, gdzie
rosną ogromne trawy, człowiekowi pod pachy, i moc ziół i kwiatów bujnych i woniejących,
swobodnym słońcem z ziemi dobytych: piękna i smutna Marta Uherczykówna (z pokolenia
tych Uherczyków, z których jeden Janosi-kowym towarzyszem był i przy jego boku w walce
z żołnierzami cesarskimi zginął) serce swoje i młode i gibkie. i pachnące żywicą ciało
ofiarowała Jaśkowi na miękkich mchach w podkrywańskim lesie, w południową spiekotę
słońca, kiedy moc ludzi odchodzi, a członki same się wyrywają do uścisku. Opowiadał on jej
o swoim bogactwie, jako mu sie sto własnych owiec po Kościelcu pasie, strzeżonych przez
psy wielkie i silne, których jest sześć. I tym bogactwem ją zalśnił i przyniewolił. Naprawdę
zaś miał on owiec sześć, a psa żadnego. Ale używszy jej skuszonej opowiadaniem krasy,
odszedł i co miał powrócić. nie wrócił. Więc piękna i smutna Marta Uherczykówna, której
lica smagłe wyhodowała zimna woda kryniczna z Ważeckiego Potoku, a krągłe, czarowne
biodra wykołysał wiatr z Krywania wiejący, zna swoją dolę i śpiewa pełna żalu:
Hej Krywaniu, Krywaniu
wysoki!
Płyną, lecą spod ciebie
potoki! -
Tak sie leją moje łzy,
jak one,
hej Izy moje, łzy niezapłacone...
Hej Krywaniu, Krywaniu
wysoki!
Płyną, lecą nad tobą
obłoki -
Tak się toczy moja myśl,
jak one,
hej te myśli, te myśli stracone...
Hej Krywaniu, Krywaniu
wysoki!
Idzie od cię szum lasów
głęboki,
a mojemu idzie żal kochaniu - -
hej Krywaniu, Krywaniu, Krywaniu!...
Zaś Jasiek z Ustupu, rad z siebie i wesoły, jako zwykle parobek góralski, któremu się
wszędzie równo zdaje i który się nie czuje idąc, wyszedł był właśnie na Zawory i pogląda ku
polskiej stronie. Mało ma już drogi? przekiełźnie po zboczu pod Walentkową, śmignie po
trawach popod Swinnicę i już jest na Liliowem, skąd widać szałasy przy Stawach
Gąsienicowych i szopę Hanusiną, gdzie jest słodko spać, a słodziej jeszcze nie spać. Rozejrzał
on się wkoło i tak sobie zaśpiewał, aż zahuczało po Gołych Wierchach nad Wierchcichą i
Koprową Doliną:
Hej! na mojej polanie sto owiecek stanie!
Ty, moja dziewcyno, pozieroj se na nie!
Ej polana nie moja, owiecek nie było,
Ej ale mie śwarne dziewce zalubilo.
Kohała mie jedna w podkrzywiańskim lesie,
                                                                                             85
Druga mi od Stawów serce w piersiak niesie!
Cekojze mie, Martoś, w Ważeckiej Dolinie,
Bo mi Hanka z zolu dobrze nie zaginie!
Wyzieraj mie, Hanuś, przy tym Comym Stawie,
Bo mi pod Krziwaniem kwiotek zróś na trawie!
Kany sie wywine, kany sie obróce,
Jedne se pociese, drugom se zasmuce!
Nie bedem pas owiec, nie bedem robieł nic:
Minon mie Mikułas, cos mi powie Wiśnic?
Ej niek mi ta powie, jako mu sie fcialo:
Mojej fantazyji siedem zomków mało!
Powiadali na mnie: Popuść fantazyjom!
Jo jej nie popuscem, hociaj mie zabijom!
Niek mi kat sablicku na osełce brusi;
Dy i orel w niebie jedno zginonć musi.
Bruśze mi, kacicku, sable na osełce:
Lepi brusi dziewce serce swe o serce!...
Tak on śpiewał, bardzo śmiały i nie dbający o wiele, ani o dziewczyny, których Pan Bóg
nasiał po świecie jak jodeł, ani o życie własne, które i tak zabierze, a dbający tylko o
honorność i uciechę życia. Tak śpiewali ku sobie w jedno słoneczne rano Jasiek z Ustupu i
jego kochanka, Hanusia od Królów, i piękna i smutna, woniejąca żywicą, Marta
Uherczykówna z Liptowa, która na mchach podkrywańskich swoje młode ciało z miłości
omglewające oddała.
               FRANEK SELIGA I PAN BÓG
Był chłop, Franek Seliga, na bani w Magurze robił; rudę kopał. Piękny był taki, że kiedy wsią
szedł, kobietami potrząsało. Dumny też był z tej urody strasznie, rozzuchwalony, a Jeszcze i z
tego się pysznił, że się ze szlachty wywodził, bo takie jest opowiadanie o Seligach i Zychach
z Witowa.
- Jo jest ze ślakty - mówił.
- E, jesce wte Cygani nie kradali, kieś ty ślakcice beł! - śmiali się z niego.
I był w Kuźnicach pan Walewski, rachmistrz, który miał córkę Anielcię, tak śliczną, jakiej
jeszcze na świecie nie było. Spodobała się ta panna Walewska Frankowi Selidze.
- Ta by sie ku mnie równała - mówił - teloz by nas z jednego saka wyjeni, jak dwa pstrągi.
I co już pierwej elegant był, to teraz temu miary zaczęło nie być. Czucha na nim czarna,
długą, szeroko czerwonym sznurkiem bramowana, portki niebieskim sznurem w dziewięcioro
wyszyte, kiedy najgrubszy gazda jak już w pięcioro dał wyszyć, to się sam po sobie oglądał?
kerpce jasne, żółte, kapelusz z maleńkim skrzelem z kostkami, pióro z głuszca za nim. Do
kościoła do Nowego Targu w niedzielę panna z ojcem jeździła; tam Franek Seliga taki strojny
                                                                                            86
chodził. Najgorzej, kiedy było błoto, bo już nie wiedział, jak iść. Więcej uskoczył z kamienia
na kamień, niż upiętkował. Ale on był lekki.
Ustał pić, ustał palić, nic, tylko pieniądze składa, a stroi się. A w kościele, u świętej Anny w
mieście, żeby nie wiedzieć ilu ludzi było, potrafi on się przepchać ku ławce, w której panna
Walewska z ojcem siadała.
Już tam Panu Bogu on się wtedy nie uprzykrzył. Mało wiedział, gdzie jest, tylko se głowę
podźwigował w górę, że to jest taki cudowny, a popatrywał na pannę. Ona się też ku niemu
czasem znad książki spoglądnęła.
A Franek sobie to najlepiej tłumaczył, bo strasznie po-dufały i wszystko o sobie trzymający
był.
- Zalubieła mie - mówi. - Nie mogło inacyj być.
- Wto?
- Janiela.
- Jaka Janiela? Mostowego?
- Baj to!
- Wietrznego Kuby?
- Baj to!
- Krzeptowska?
- Baj to!
- Ze to wtoraz by haw beła? Maćkowej Bronci wydana, Staseckula wydana, na Gładkiem
obstarna, nie ku tobie - - je kaześ ty haw jesce wtorom Janiele nalaz?
- To je nie jest dziewka, to je jest panna.
- Panna?
- Panna.
- E dyś ty hłop.
- Baj to! Ja jest ze ślakty.
- Hej! Z takiej, co z obory wykiduje!
- Niegze ta!
- Ale powiedze, Franek, nie gadaj głupstwów: wtoraze to ta Janiela, co cie zalubieła?
                                                                                                 87
- Walewska.
- Z Kuźnic?
- Ba haj.
- Cyś ogłupiał?
- Nie oglupiałek.
- Ona by cie miała zalubić?
- A ino.
- Cy cie odymiło?!
- Nie odymiło mie ta nijako.
- A hojby i tak beło: bees jom brał?
- Bedem.
- Eć! Dadzom ci jom! Kiebyś hoć organistym był abo cosi kajsi. Ale coześ ty! Sprosty
hawiarz i telo.
- Alek piekny do cudu.
- No juźci prawda, to ci ni ma co pedzieć, diaboł się tobom nie ocielił, ale skondze wies, ze
cie zalubieła?
- Poziera ku mnie.
- Iści! To i liska poziera na grule, a nie bedzie ik jadła.
Przyjdzie Franek do Kuźnic w sobotę po wypłaty czy kiedy, to już tak wypatruje, to już tak
śtuderuje, czyby jako tej Anielci nie zobaczyć? Bo i ona się jemu strasznie w serce zakradła.
No i tyle wyśpekulował, że się do niej przecie nabliżył i czasem nie czasem jakieś słowo
przepowiedział. Ona to choć niby panna była, to tam znowu bardzo od niego nie odlatywała;
w sukienczynie tylko w niedzielę i we święto chodziła, zresztą spodnica na niej zwyczajna, na
głowie chustka, a buty ta też nie zawsze pod nią cupkały.
Boso się jej zdarzyło wylecieć nie raz i nie dwa. Tylko że jej już nie można było mówić
Anielciu, ale panno Anielo, bo ojciec za rachmistrza służył i tak przykazywał.
Póki to tak było na daleko, że się tylko ku sobie spoglądali, to nic, ale poszła raz Anielcia na
borówki w Olczysko w jedną niedzielę i tam się za nią Franek Seliga przykradł, bo on do tego
jedyny był. Hej! były już usta na ustach, ręce poza plecy - - wydarła się.
Dopiero się teraz Franek Seliga wściekł, bo się tego jeszcze dowiedział przy tym, że ona by
się za niego i wydała, tylko żeby ojciec pozwolił.
                                                                                                88
Ale nie upłynęło parę dni. potrafiła mu Anielcia odkazać, że ojciec słyszeć o niczym nie chce,
że jej upatrzył krawca w Sączu i że tam ją wyda za mąż. I tak jeszcze powiedział, że choćby
mu się świat cały do nóg walił, to go to nie zmieni i na Pana Boga się przysiągł, że z tego nic
nie będzie. Gniewał się strasznie, krzyczał, powiedział, że ją do lamusa zamknie, gdzie
pieniądze chowali, a Franka jak psa zastrzeli, żeby się tylko nabliżył.
I czy ją do lamusa zamykał, czy gdzie indziej, dość, że jej od tego czasu Seliga nie widywał, a
tylko przez służącą wiedział, że ona go kocha i ze do niego tęskni.
Bardzo mu to podchlebiało, ale go i żal brał okrutny za nią.
I tak mu jeszcze odkazała, że ludzie tu nie pomogą, chyba Pan Bóg.
Hej wiera! - myśli Franek. - Dy Pan Bóg wsekmocny, kiebyk Go pieknie popytał, cyby mie
tys jako nie spar w tej biedzie?
Nie było kościoła blisko, jeden w Chochołowie, drugi w Szaflarach, ale była kapliczka
murowana z mosiężnym daszkiem, a oko Opatrzności w niej, wyrobione z drewna i
pomalowane.
Stało to przy drodze.
Idzie Franek ku kapliczce, zdejmuje kapelusz, klęka i tak się modli: Panie Boze, jakbyś mi
dopomóg w tem strapieniu, to ja ci telo śrybła do kościoła w mieście okfiarujem, kielo do obu
garzci nabierem. Skond bedzie, to bedzie, cy ze ziemie wykopiem, cy z morza wyłowiem. cy
z Luptowa prziniesem, cy z kase hamerskiej ukradnem: to sie Ty jus o to nie staraj. Nie Twoja
głowa w tem, jino moja. Tyś ta jest wsekmogoncy, to Ty to w ocymieniu sprawić mozes,
kiebyś ino fciał, ale ja jus i do tyźnia , pocekam, cobyś jino sprawieł, a pytam cie bars pieknie,
odmień serce w panie Walewskim, coby sie nam nie prociwieł. Amen.
Wstał i poszedł.
Kopie rudę, kopie, czeka, ale nic. Tyle mu służka doniosła, kiedy w sobotę z bani zeszedł na
dół, że się pan Walewski jeszcze raz rozgniewał na córkę, że ją i wybił po plecach
"lajśtokiem".
Tydzień właśnie minął.
Idzie Franek znowu pod kapliczkę, klęka, zdejmuje kapelusz i tak mówi: Panie Boze, tydzień
minon. Cok prziobiecał, dotrzimiem. Jakeś ta moze cemsi inem zatrudniony beł, niegze jesce
bedzie do tyźnia. O tydzień zaś zejndem z banie dołu. Barz Cie pieknie pytam, ale nie śpasuj,
bo se mnom śpasów nie ma. Kiebyk nie wiedzioły ze sytko mozes, tobyk Cie na telo nie
nukał, ale kie mozes, to mozes, uróbze, bo tu przecie nie idzie o nic, jino o scyńście. Amen.
Upłynął tydzień, nie dowiedział się Franek Seliga, aby się serce w panu Walewskim
odmieniło.
Idzie trzeci raz ku kapliczce, klęka, zdejmuje kapelusz i mówi: Panie Boze, kiebyk ku Tobie z
próźnemi rencami seł, to hej, ale dyjek Ci przecie prziobiecał i dotrzimiem. jino sie haw
robota w jesieni skońcy. Nie trza długo cekać. Wiemy jus o jednym Zydku przi Popradzie w
                                                                                               89
harendzie. Pytam Cie barz pieknie i zaś Ci jesce tydzień przicyniem. ale nie śpasuj, bo se
mnom śpasów nie ma.
Amen. Wyczekał się Franek; nic.
Idzie tedy czwarty raz do kaplicy, zdejmuje kapelusz, I już nie klęka i mówi: Panie Boze!
Coześ tak na uwziętego se mnom? Nie bedem Cle juz pytał więcyl, bo widze: darmo. Wadzieł
sie tyz s Tobom nie bede, boś na niebie, wysoko, a ja nie oreł. Ale Ci nic nie okfiarujem, a
jesce Ci na despet zrobiem, kieś taki nieusłuhany. Kle na uwziętego między nami, to ja ta tyz
cosi kajsi warcem!
Ułożył kopczyk z kamieni, wyspinał się, podważył ciupagą daszek i strącił go z kapliczki na
ziemię.
        JAK SIĘ JÓZEK SMAŚ POJECHAŁ
                                WYSŁUCHAĆ
Józek Smaś Solicarz od Mrowców z Olczy wielki to był strzelec, a, większy jeszcze zbójnik,
zaciekły i zajadły, bo nie z potrzeby, ale z ochoty. Ale największy był on bezbożnik. Nigdy na
"Pokwalony Jezus Krystus" inaczej nie odpowiedział, tylko: "Niekze ta, niekze ta" albo
"Niekze se bedzie. Ja Mu sie nie prociwiem" - co mu nawet nie krócej, ale dłużej niż "Na
wieki wieków. Amen" wychodziło. Jeżeli jako strzelec równał się ku Jankowi z Jurgowa,
który od Hawrania przez Litworowe aż po
Kościelec kozy niszczył; jako zbójnik ku Jankowi z Brzezawicki, o którym śpiewali:
Na wysokim wirsku krzesom siubienicki,
Wtoz hań budzie wisioł? Janko z Brzezawicki! -
to jako bezbożnik całkiem on był jancykryst. A co przy tym było dziwne, że był bogaty gazda
i wszystko mu się wiedło, do wszystkiego szczęście miał. Nijakiego waloru bieda ku niemu
nie miała. Tak mu się wiedło, jakby mu Pan Bóg umyślnie błogosławił, a on nigdy może
nawet w kościele nie był, chyba wtedy, kie go kścili.
Nie, żeby już tak do imentu nie wierzył, ale nic o tym wszystkim wiedzieć nie chciał.
- Ja ta nie widzem - mówił - coby sie Pan Bóg do mnie wrazol, cos ja się Mu ta bedem popod
ręce plątał? Zasiejem - zeźre mi; nie zasiejem - nie bedzie nic. Pojem - nie głodnyk; nie pojem
- to sie mi jeść fce. Zyjem, bok sie urodził; umrem, bo przydzie śmierzć. Wiem, ze góry som
jest niemałe, bok bez nie seł; wiem, ze drzewo twarde, bok je rąbał; wiem, jako ogień pali,
woda gasi, ale o Panu Bogu lemze telo wiem, co o tym królu, co se ta we swojej stolicy kasi
władze. Ja ta ku temu, co ku mnie nie idzie, nie wartki.
Dufny to w siebie chłop był, obrotny, mądry, a strasznie śmiały.
                                                                                              90
Mimo tej bezbożności ludzie go kochali, a to dlatego, że dobry był; nikomu krzywdy nie
zrobił, pomógł w strapieniu. mądry był do rady i mowny, a już jak jakie dudki skąd do
chałupy przyniósł, mógł pić kto chciał i ile chciał. Nie z samej Olczy, z Pardółówki, z
Hrubego, ale ze Zakopanego, z Poronina, z Murzasihia, z Cichego, i z Bukowiny ludzie się
schodzili do karczmy, gdzie pić lubił, kiedy się zwiedzieli, że z pieniędzmi przyszedł. A on się
w tym cieszył i często nierzadko komu na krowę, na konia, na siacie dał.
Ale się wiedło i przewiedło. Niemłody już był, bo miał koło 55 lat, zaskoczyła go przy
Zmarzłym Stawie pod Polskim Grzebieniem na polowaczce kurniawa, wiatr, śnieg, mróz; trzy
dni i trzy noce pod skałą przesiedział, bo iść niesposób. Tyle dobrze, że jeść tam jako tako ze
sobą miał. Przyszedł do domu, rozniemógł się. Dopiero się teraz zaczęło odzywać: w
grzbiecie łapa niedźwiedzia, co go nią zdzielił pod Rohaczami, nim na drzewo zdążył uciec?
w kolanie, w prawej nodze, kamień, co się gdzieś w Młynarzu urwał w żlebie i w kość trafił;
w boku żebra potłuczone, co go Spiżacy przy Pięciu Stawach Węgierskich oklepcami na kozy
dotłukli; w głowie dziury od bitek z młodości. Zaczęło łupać po kościach, wiercić, łamać -
bieda było wytrzymać. Spadł z ciała, zesłabł, trudno było z pościeli zleźć.
Niedźwiedzie, świstacze sadło, czy to na wewnątrz, czy smarowane, nic nie pomogło.
Przyszła baba stara Katarzyna Magierka od Janików, okadziła go - nic. Przyszła druga baba,
jeszcze starsza, Trzebuńka, zamówiła, zaczyniła - nic. Nie pomógł l Kubuś Bednarz, co mu
już sto lat było, choć mu owce, krowy, konie pod rękami zdrowiały.
Dopiero się zejdą baby sąsiadki radzić: siadły koło łóżka.
- Ej kumoterku, kumoterku, jus wy ta wnet dojńdziecie, dojńdziecie - powiada jedna.
- Hej, swoku, nie wiemy wam jus poradzić nijako - powiada druga.
- Niwto haw jus nie poradzi, moi mieli, jedna śmierzć - powiada trzecia.
- Ej, kumoterku, kumoterku, trza by o dusy myśleć.
- Coby zaś pote późno nie było, swoku.
- A wtoz wie? Nieraz tak bywuje - moze by i popuściło by kielo telo po komuniji świentej.
- Wlera, dobrze padacie, kumosicko. Cobyście tyś, kumoterku, dali sie wysłuhać.
- Przed Matkom Boskom cudownom w Ludzimirzu.
- E dy ta jest i w Odrowązie, padajom, cudowna - odezwał się Smaś, któremu się Odrowąż
lepiej podobał, bo dalej, a to już zbójecka i myśliwska natura. Jak iść, to daleko.
- Hej, moi mi mieli! Ona ku ludzimirskiej ani za kuharecke nie warce!
- Jedźcie, swoku. wysłuhajcie sie!
- O jedźcie tys, jedźcie, kumoterku. a pilno, ponaglajcie sie, bo cas!
                                                                                              91
- Jedźciez, jedźcie, moi mieli!
- Diaboł ku wam nie bedzie miał przystępu, a on haw nie prec bedzie!
- Hej. dobrze padajom kumosicka, oni ta wse mądrze radzom. Nie prec, nie prec!
- Kiek haw wcora z domu sła, moi mieli, takie mi carne kocisko spod nóg smyrgło. Jazek sie
wzdrygła!!
- Diaboł nawoli w kota.
- Ej, kumosicko, widowali go jus ludzie i w psiej skórze.
- Ale sie mu za kota obrócić naracej widzi.
- Je cos ta takiemu? Co fce, potrefi. Diaboł i diaboł.
- Kie Symek Mrowca konał, to sie zaś objawił za wilka. Tu! tu! popod hałupe przeseł.
- Ej raty!
- A po cymze go poznali, co je nie wilk prawdziwy?
- Ej ci juz wiedzieli, co poznajali! Pono w nurze miał ogień. W nocy to beło.
- Ej raty!
- Nie wysłuhał sie to stary Mrowca?
- Nie dowieźli mu ksiendza. Konie staneny w zaspak.
- Ej! wiecie! to ta juz nie wto iny sprawieł, jino jacy on, ten wilk.
- Tak tyś ukwalowali sytka. ze nie co ine, jacy on.
- Hej! Panjezusicku nasłodsy!
- Maryjo Przecysta!
- Syscy janieli, jacyście ta ka jino po niebie!
- Kumoterku, kumoterku! jedźcie się wysłuhać! Nic już s was! Ino patrzyć!
- O nic! nic! Zbledliście! Pół was ubyło! Skapiecie!
- Jedźciez, jedźciez moi mieli, ono wam ta juz nie przepuści tem raze.
- Wiera ze nie!
- Ej nie!
                                                                                         92
I jak zaczęły nad nim jajczeć, a biadkać, a sklamrzyć, zdecydował się Józek Smaś do Pana
Boga do Ludzimierza jechać.
Uchwalili na odpust, ósmego września, w samo Narodzenie Najświętszej Panny.
Ustały deszcze, co tego sierpnia lały bardzo, zaraz się Józkowi lepiej zrobiło, przestało go tak
strasecnie łupać po kościach.
Wstał z pościeli, umył się, włosy masłem wysmarował, czysto się oblókł, kapelusz nowy,
czucha nowa, serdak nowy, portki, kerpce, jak na wesele. Radowały się baby, co go namówiły
i jechać z nim miały? żony już nie miał, wdowcem był. Ale się dopiero zadziwią! - bo tu
przed chałupę zajeżdża wóz, a we wozie skrzypkowie dwaj, basisty - jak na wesele! A dopiero
gęby otwarły, kiedy Smaś pistolety dwa za pas, noże dwa, do garści ciupaga, a przez ramię
flinta.
- Zjeć, bójcie sie Boga, kumoterkul Cos wy robicie?!
- Diabłów zjadło, swoku! Dy to przecie nie na kozy!
- Ani nie w Luptów, na dudki, moi mieli! A Józek Smaś oparł się na ciupadze i powiada:
Nigdy -jek ja nie seł inacyj ku niewtoremu panu: dziedzicowi, derektorowi, kaserowi,
kupcowi abo co fciało, niek beło! A dy przecie, padacie, Pan Bóg nawięksy ze syćkik! A hoj
ta po inksym interasie ku Niemu jade, niegze mu nie ublizem, ze telo ku mnie nie płaci, co
hojwtory dziedzic abo i gazda, abo i Żyd psia para, cok ku nim we zbroi seł. Niegze Mu to nie
bedzie krzywo, niek se nie krziwdzi. A ze to sie mamy jednać, to muzyke bierem, coby wie-
dział, ze nie załujem na ten zgode i zapłacem. A niegze i to wie, ze kie On gazda na niebie, to
ja ta tes niezgorsy na swoim, w Olcy. Moze On mi pierunem zagrzmi, to ja Mu zaś basami
dam odbrzęceć. Haj!
I pojechał. Na jednym wozie na przodzie muzyka, na drugim on z babami.
Patrzą ludzie, dziwują się, przejechał wsie kunowotarskie, na Zaskalu skręcili do
Ludzimierza, jadą. Raniutko wyjechali, dobrze na czas zdążyli. Ludzi moc, odpust ogromny,
krzyk, gwar, ścisk - a co kto spojrzy, to się dobrze nie przeżegna! Tu muzyka na przodzie, za
nią stary chłop, siwy, pistolety za pasem, lufa mu się zza ramienia świeci, patrzy śmiało jak
orzeł, choć widno po nim chorobę.
- Je cos to takiego?! - pytają się jedni drugich. - Wtoze to taki?
- Jakisi Podhalan, z tyk skrzidlatyk, be ka z Wirhbukowiny abo od Kościeliska - mówią inni.
- Z flintom jedzie.
- Moze jaki leśnicki wto wiś skąd?
- Zeć tu niejeden leśny abo leśnicy prziseł, a bez to przez flinty.
Dziwowali się, nie mogli na nic myślą przyjść.
Zajechał Smaś przed kościół.
                                                                                               93
Tłum koło niego. Czarno- i białodunajczanie, szaflarza-nie, z Ostrowska ludzie, z Pyzówki, z
Wróblówki, z Podczerwiennego, z Koniówki, z Pieniążkowic, z Odrowąża, z Ochotnicy, z
Niwy. z Lasku, z Klikuszowy, z Łopuszny, z Sieniawy, z Krauszowa, z Rogoźnika, z
Długopola, z Maruszyny, z Morawczyny, z Rabki, z Nowego Targu, z całej okolicy i z dalsza,
od Suchej, od Żywca, od Wadowic, od Myślenic i z dalej, z Orawy, ze Spiżu, od samego
Kubina, od samego Kieżmarku. Tysiące. Ale między nimi wszystkimi Smasia z Olczy znać.
Mało w kościele miejsca było. księża słuchali i za kościołem pod lipami. Usłyszał jeden
młody muzykę, bo Smaś ustawać grać bronił, porwie się ze słuchanicy, odtrzepnął od siebie
babę. co ją słuchać właśnie skończył, skoczy, patrzy - jak krzyknie!
Różnie ta skrzycał; zywy ksiondz beł.
Ustali grać.
- Coście wy za jedni?! - woła ksiądz. - Co tu chcecie?!...
Wyjdzie Smaś na przodek - baby za nim, kumoszki - zdejmuje kapelusz i powiada:
- Nie wiem. jak ta do was mówić: jegomość, ociec cy jako, bo ja ta tego nie ucony, anik ta s
tem nie rabiał, ba u mnie kościół Gierlak, a zwonnica Lodowe. Ale mie baby namówiły,
wysłuhaj sie, padajom, tos tok się przyjehał wysłuhać. Jak wam wola. to ja gotowy.
Potruchlały baby sąsiadki, bo go uczyły przez drogę i co grzechy, i jak się spowiadać trzeba, i
jak pięknie do duchownej osoby mówić, a ten tak po swojemu, ze zbójecka.
Ksiądz też oczy otworzył na tę przemowę, a ludzie dookoła aż się zakołysali tłokiem.
- Jagze? - pyta Smaś.
Kazał mu ksiądz broń odrzucić.
- To jus tak na raty kazujecie? - powiada Smaś. - E dy ja myślał, co mi tu w nawieńksym
ryńśtunku przyńść trza - ale niek ta juz bedzie, jako fcecie.
Rozzbroił się; oddał pachołkowi, co za nim szedł.
Ksiądz się kazał ludziom rozstąpić.
- Klęknijcie tu - powiada do Smasia. Kląkł Smaś.
- Ja was haw nie zabawiem długo - powiada - bo tu widzem kieloro ludzi. Juz mie to kumoski
ucyły, jakie to te grzyhy. a ja ik haw nie bedem miał korzec ani ćwierć. Lem słuhajcie.
Kraść-ek krad, alejek wse hudobnym dał z rabunku. Niejednemu jek nogi wprawieł, co
dobrze sozrerobu głowom nie dopadnie. Teli zrós. Anik ta nigda we swojej stronie nie zbijał,
ba ka inendej. po Wengrak. Bić-ek bił, alek sie nigda na słabego nie zruwał. Raz mie jedna
we-reda. takie to małe beło, od wojska przisło. w łeb wyciena, tok - przepytujem pieknie ik
miłość duhownom - za brzuk i za kosule na garle ręcami ujon, obróciłek to nogami do góry.
wstawiłek do smrecków głowom dołu i posełek. Nie tknonek sie! Dzwierzęciu ja nie
                                                                                             94
wyrządzał nigda, nie okalicyłek go, heba na polowacce. ale to myśliwskie prawo. Nie
pokłamałek nikogo, nie zradziłek nikogo, wsejek wierności dotrzimował, cy my co ka ukradli
i sowali. cy sie na bitke smówili, co cosi kajsi. Nigdyjek towarzisów. cy przy dzielbie po
rabunku, cy przy świstakak, nie ukrziwdził. jescek ze swojego dołozył, jak to biedne beło.
Pić-ek pił, ale to s tego skody nijakiej nie bywało, ba jesce karcmarz zarobieł. Zabić cłowieka,
to jek zabił, ale przez potrzeby nie. ba końcem trza beło, bo sie to do bitki brało, a tu. sami
dobrze wiecie, zbójnik ni ma wielo casu przy rabunku. I jus nie bacem, cy ta dwok, cy trzok,
bo to beło dawno. Pote mi sie jus nie trefiło kiela cas. Telo na mnie tyk grzyhów; mało, nie
duzo.
I co się nie zrobiło: wyzdrowiał Smaś. Ale już zbójeckiego rzemiosła zaniechał.
- Jesce mi nie tak to, co mi ta ten księzyk napedział, hoć fajnie se mnom ugwarzeł, o piekle
mi uradzieł telo, co jaze cud radość beło słuhać, ani ta pokuta, co mi jom wsuł, a godnie ta
tego beło wsute, do rozumu wjehało: jako to, cok ozdrowiał. Bo on mi ta, ten księzyk, gwarzi,
gwarzi, jakie to ta diabły w tem piekle, jako duse warzom we smole, jako klescami targajom,
po klińcak włócom, a ja se myślał za ten cas: hej! selenie jako mie ta prógowało za zycia, to ja
sie i tyk diabłów po śmierzci nie bars bojem. Nie wiem, cy som jest ciętse hłopy jako śpiscy
hłopi, a przecie mie ci w rencak mieli, a wysełek. Ty ta górala, a jesce myśliwego i złodzieja,
diabłami nie stras, bo on dość diasków wse uświacy. Przydzie kurniawa we wirhak, zasuje
cie; z niedźwiedzie sie sprógu-jes; Luptacy abo hajduki cię przisiednom: cy nie diabły? Ale
jek se to meślał: jak mi Ty dopomozes, Panie Boze, co pozdrowieni, to jek Twój.
I ono sie wej tak stało. Swistace, niedźwiedzie sadło nie zdołało nic, babskie, hłopskie cary,
zamówienia, od-cynienia nic, a On, Pan Bóg, zdołał. Tagek se pedział, kie mi ta ten księzyk
nakazował, jako to Panu Bogu zbójectwo przemierzłe: pozdrowis mie, Panie Boze, jus tyz
więcyl w Luptów nie pude. Nie bedem więcyl zbijał, kie sie Ty w tym tak nie ciesys, ba Cie to
wrodzi. Haj. Bedzies Ty se mnom dobry, tak tys i ja s Tobom. Ja wse taki beł: kiek beł s kim
zły, to nie daj Boze! Jaze mi płomienie biegały po ręcak. Kiek zaś s kim beł dobry abo my
udobrowali ze sobom, pojednali sie: to u mnie jedno słowo, tak jako i u Niego, hań w górze,
nad obłoke.
             O BARTKU GRONIKOWSKIM
                                  RAUBSZYCU
Miał Bartek Gronikowski z Bukowiny "swoje" dziesięcioro przykazania, hoć ik ta tak do
znaku nie było dziesieńć.
Ja jest twój las, cobyś po mnie hodzieł, ka ci sie fce. Nie bees wołał leśnego nadaremno, ba go
zaras śrutem po kolanak.
Pamiętaj, cobyś nigda przez dźwierza du domu nie prziseł.
Nie poządaj ani scygła, ani wilgi, ani mysikrólika z cudzego lasa, ba jino to, co sie na plecy
biere. Rabsicuj. ale tak, coby cie nie hycili. A oprócz tego wiele on miał porzekadeł - i tak:
                                                                                                95
Na swoim nabij - na cudzym zabij. W cudzym lesie strzelić - w hałupie sie dzielić.
Z hałupiny w worcek zarno - do hałupy z tęgom sarnom.
Nie tego dźwierz, co go licy - jino tego, komu kwicy. Telo baba, co i dźwierz - jino, ka trza,
dobrze mierz - - i wiele podobnych.
Inni strzelcy się też od niego tych przysłów uczyli i tak sława jego nie tylko jako myśliwego,
ale i jako poety rosła.
Bartek Gronikowski urodzony to był rabsic, czyli kłusownik. Nieduży, suchy, lekki, lotny jak
ptak, gibki jak pstrąg, chytry jak lis, a zażarty do zwierzyny jak ryś. Nawet podobny on był do
rysia z ruchów kocich, bo kiedy choćby po gościńcu na jarmark szedł, to tak lekko, jakby się
bał stąpaniem co spłoszyć, a oczy, co mu bystro na wsze strony latały, widziały, zdawało się,
w gąszcz leśny na trzysta sążni.
Nic Bartek poza strzeleckom robotom nie chciał znać, chyba z musu. Wiosna, lato, jesień,
zima - co tylko mógł czasu wolnego od gospodarstwa dopaść, było co strzału warte czy nie
było - hybaj do lasa z flintom! Czasem go i dwa. i trzy tygodnie baba w domu nie oglądała.
Ale choć koziarz był tęgi, najlepiej on lubił po lesie gazdować za sarnami, za zającem, za
lisem. - W turniak wesoło, ale widno - mawiał. Dopiero w las kiedy się zaszył - tam jego
życie, uciecha.
Każde zioło znał, każdy gatunek mchu, a lasy od Trsztyny na Orawie po Kiezmark na Spiżu,
od Gewontu po Gorce nowotarskie. Już on tam nigdzie nie zginął. Taki węch miał do lasu jak
wilk albo i pies. Wyplątał się wszędy.
A las to był, las!
Koło Nowego Targu, koło wsi rąbywali, ale popod Tatry chyba tyle, co na opał w zimie po
krajach. Popod Koszystą, popod Wołoszyn, popod Holice i Kołowy nikt go nie ruszał.
Drzewa rosły z drzew, smreki, jodły, buki, jawory, a pomiędzy tym maliny dzikie, głogi,
jeżyny, plątowiska wybujałe, gęstwy, ostrokoły, sieci i wiązadła roślinne, paści. w których się
usidlić było można, zagrząść w zbutwjelinie, w zdradnej spróchliźnie, w zgniłych
mokradłach, zdławić się w zwikłanych, ugibających się, a prężnych pręciach, gałęziach,
konarach, choinach, które się uginały pod naciskiem, ale nie dały rozerwać, tylko chwytały w
elastyczne sploty, wkręcały w siebie i otaczały jak węże duszące.
Tam było życie Bartka Gronikowskiego, tam jego uciecha!
Darł się między drzewa olbrzymie, mchami orosłe, jak niedźwiedź, przesuwał się popod
gęstwiny jak lis, przesadzał kłody zwalone i leśne potoki jak jeleń, wietrzył lasem jak wilk,
spinał się na jodły jak żbik, a kołysał się na wierzchołku jak orzeł. Strasznie on to lubił:
strzelbę wsunął popod kamień albo wepchnął w chuściaki. a sam i bez potrzeby na smreka
albo na jodłe wlazł i dopiero się stamtąd patrzał. Koło niego las, las i las... Wierchowce tylko
drzew tu ostro strzelające, czarne, gęsto zbite smreki, tam rozłożyste, zielone buki i jawory,
opłynęło go to w krąg jak morze... A ponad lasami hale, upłazy jasne, szerokie i wierchy
powyżej jeszcze strome, wyniosłe ściany krzesanic urwistych - - i wyżej jeszcze obłoki - - i
wyżej jeszcze niebo... Tak się na smreku albo na jodle czasem i pół dnia przekołysał Bartek
                                                                                               96
Gronikowski, a czasem i pół nocy, jak sęp. Patrzał do światu i pływał se po lesie oczyma, ze
lepi i łosoś płetwami nie potrefi. A las albo stał cicho, jak zaumarly, albo się kołysał i szumiał,
a wtedy kołysał się z nim wraz w jedną i w drugą stronę Bartek Gronikowski na smreku albo
na jodle, podawał się za wiatrem i odginał wstecz i okrążał go szum, i unosił, ze lepi woda w
Morskim Oku łososia na sobie nie huzia do słonka.
A wiatr chodził kołami. Czasem po jednej stronie lasu było cicho, po drugiej się drzewa w
półkrąg pochylały, jak kiebyś kosą zajon. I czasem las cicho stał, a z daleka leciał szum, coraz
bliżej, aż ogarnął drzewa i popłynął po nich jak jastrząb piersią i skrzydłami nisko po kłosach,
kiedy ptaki łowi. Kłosy się uginają, a on z szumem polata.
Kiedy słońce jasno świeciło, że się zdawało, iż wiatr świecący leci, albo kiedy złota, radosna
cisza leżała na przestrzeni, wówczas Bartek Gronikowski wdychał w siebie woń lasu, ostrą i
rzeźwą, i tak mu było, jakoby płuca skrzideł dostajały. Tak byś pedział, ze ci hnetki z ciała
wylecom i na skrzidłak śmignom. Ono sie wej i zołądek lekcejsy robi w cłowieku, kiedy go
tak wyhuzia na jedli, a zawonie mu lase. Hej ni mas to jako las, na syćkie biedy.
I on ci wej syćko tak, jak basy ku gęślom. Smutno ci - on ta tyś niewesoły; radeś - i jemu
niemarkotno. Cihoś - hoćby sumiał, to tak jakbyś go nie słysał; śpie-was se - ej, juz i on
głośny, hoćby ciho stał. Takie ci to wej, jak sekunda muzyce? na jakom nute zamyślis, on tys
ta hnet za tobom. Jakoz go wej nie bedzies rad widział? Dy ci ani baba, ani dzieci telo nie
przihlebiom. Ka ta!
Turnie som nie jest takie abo i woda. Jakiesi to jest mocniejse jako cłowiek, nie fce sie mu
przyhylić - - ale las! Teloz by ci kołyskom beł abo łózkem. Ono by ci tys i po śmierzci nalepi
w nim beło. I za truchłe by ci beł, jesce jakom! i modlełby sie nad tobom. Truchła przestrona,
zywicna, robaki by de nie zjadły, ba niedźwiedź, wilk, honorny dźwierz. a i dusa by sie
radowała odlatujący, ze cie ta do bodaś jakiego, hoć ta i świenconego dołu nie rucom, ba se
bees leżał jako jawor, kie mu juz korzenie zetlejom abo go wiater praśnie, wolnemi piersiami
ku niebu, hoć i nie zywy.
Znał Bartek Gronikowski zwierzynę leśną, jak jego baba pięć swoich gęsi przy domu. Do
bodaj czego on nie strzelał, a nawet obyczaj strzelecki chował, że kotnych samic szczędził, na
porę dość uważał. Chyba że już bieda w chałupie przycisnęła, jeść się chciało (na Bukowinie,
wiadomo, ziarnko kłoska nie dogoni) - wtedy już nie wybierał. Sarna, zając: to to był jego
najczęstszy strzał; do jelenia strzelał ze trzy razy, ale nigdy szczęśliwie. Mało było
wrodniaków, trudno było i trafić na niego. Kozic nie rachować, już i dzików ze dwa, i
niedźwiedzi coś pięć położył, była uciecha w domu, jedzenia długo, skóry się sprzedało - to
był najlepszy strzał.
Kiedy Bartek Gronikowski miał już zwierzynę w torbie, sarnę albo zająca, kiedy już był
spokojny: to się dopiero lubił przypatrywać zwierzęcemu życiu. Więc godzinami
przypatrywał się dzikim kogutom albo głuhaniom, które osobliwie za Tatrami od południowej
strony około Krywania, poza Wołowiec, po skoruszynach, po jałowcach, po maliniakach
siadywać lubią, strzegąc się orłów i jastrzębi z góry, nie dowierzając też kosodrzewinie i
gąszczom leśnym, z których podkradały się rzutny ryś, zdradna kuna. krwiożerczy, podstępny
lis i straszny, niespodziany, jak piorun wypadający żbik. Tam roztaczały one swoje
przepyszne pióra, ogony w dwie strony rozgięte, skrzydła barwiste, wspaniałe; tam toczyły z
sobą wojny, rzucały się jak oszalałe na poddające się samice i brały je pod siebie, jeżąc się
całe w zapamiętałej namiętności miłosnej? tam wygrzewały się one w słońcu, jakby oślepłe
                                                                                                97
blaskiem. Tam żerowały po upłazach dzikie gołębie, śmigłe i ostrożne; zrywały się z
furczeniem jarząbki i dzikie kaczki, wielkie, ciężkie krzyżówki l mniejsze, ściglejsze cyranki,
przypadały na młaczyska i mokradła popod doliny, w bujne trawy, albo sterowały po
Jeziorkach. Indziej, w Roztoce, wiedział on o gronostajach białych z czarnymi ogonkami,
które wyślizgiwały się spod kamieni, ostre pyszczki i bystre oczki wysuwając naprzód. Nieraz
przerwał on celnym rzutem kamienia albo i strzałem pogoń kuny za nieszczęśliwą wiewiórką
z drzewa na drzewo, kiedy rzuca się ona z cukaniem, rozczapierzając ogon, na ledwo chwytne
gałązki. Wiewiórki miłował on nade wszystko. Już kiedy ją na drzewie zobaczył, gotów się
był bez końca przypatrywać: jak ona się po pniu spina, po gałęziach przechadza, tu skręci
główkę, tam się obejrzy, siądzie, ogonem się nakryje jak baba spódnicą na deszcz. Szyszkę w
łapki - dopiero weźmie łuszczyć, łupiny ciskać, ziarno gryźć. Uciecha! Zastrzelił ich
Gronikowski, ale tylko kilka, kiedy młody był i do bodaś strzału gorący; chował także parę w
domu, ale mu tego żal było, to puścił zawsze po czasie. Tak i dzięcioły lubił, szpiegował je
przy robocie, jak ogonem do drzewa przyparte kują zapamiętale w korę albo, osobliwie na
wczesną wiosnę, pogwizdując jak piszczałki, między gałęzie nieszybko przelatują.
Gdzie się sojka zadarła - słuchał; gdzie drozdy zadzwoniły - przystanął. Nie dla samego też
ich cudnego świstania nieraz; gdzie drozdy ku końcu marca, w początku kwietnia gwiżdżą,
tam często słonka ciągnie. Rzadka ona w Tatrach i trudna do strzału na tle gór pod mrok
wieczorny, ale przecie ich trochę Bartek dzieciom do chałupy przyniósł. Ale to był taki strzał
na zabawkę, kiedy bardzo dużo prochu w rożku było. Najczęściej to sobie tylko legł gdzie
pod smrekami, zawabił na gębie, a potem słuchał, jak chrapią.
Lubił patrzeć wieczorem, zwłaszcza gdy mu się zdarzyło z wyższa patrzeć, jak w samotną
pustkę u jego stóp, w stalowy, zimny mrok gór leci puchacz, ogromny ptak na puszystych
skrzydłach, podobny do widma, które złowrogo wróży. Patrzał za nim, dopóki nie znikł, z
jakąś trwogą zabobonną w sercu, i patrzał za nim jeszcze w pustkę, jakby się tam coś stać
miało.
I do kóz, kiedy się podkradał, a bać się nikogo nie potrzebował, o strzał mu też na gwałt nie
szło: to patrzał, jak się po upłazkach pasą, jak po turniach łażą, po urwiskach, po
krawędziach, po spasztach chodzą, że się zdaje, już gdzie nie ma racicy wszczerbić. I dopiero
wereda spogląda w dół, w przepaść przeokropną, jakby skrzydła miała, a to ma tylko nogi.
Albo na skałkę wskoczy, że ledwie cztery nogi w kupie zmieści, i tak stoi i poziera naokoło, a
gwiżdże przez nos, jak co zobaczy albo zawietrzy. Widział Bartek Gronikowski. jak się od
orła kozy bronią, zbijając w stadko, jak koza broni koźlęcia sobą zastawiając, jak podskakuje
ku orłu z rogami; widział, jak czasem młoda, ale już za ciężka, aby ją mógł unieść, a silna
kozica pędzi z grani na grań z przyszpilonym do jej grzbietu szponami orłem, tak szybko, aby
mu się skrzydła w tył wywinęły od pędu i aby ją puścić musiał. I nieraz się zdarzyło Bartkowi
zastrzelić kozę, która miała blizny w bokach od takiego chwytu.
Nieraz on i niedźwiedziowi patrzał blisko w oczy, kiedy ten na zadnich nogach stawał, kufę
rozwierał i ślepiami jarzył, widział też, jak poza siebie między zadnie nogi ogromnymi
kamieniami, kłodami drzewa, co złapie, ciska.
Ryś postrzelony koło Siwego Wierchu na Orawie rzucił się na niego z cisowego konaru tyle
dobrze, że go Bartek na lufę strzelby w skoku podchwycił i tą lufą odbił. Skoczył jeszcze ryś
z ziemi, ale już był słabszy i tylko mu ramię przegryzł, i pierś podrapał. Potem padł, był
mocno strzelony, w brzuch.
                                                                                              98
Strzelby miał Bartek Gronikowski pochowane w różnych miejscach. Pod Wołoszynem,
niedaleko Wielkiej Siklawy z Pięciu Stawów, miał dubeltówkę, pod Rohaczami miał drugą,
dwie pojedynki rozmaicie jeszcze indziej. W strzelbach się kochał i jak jaką zobaczył, a
zwidziała mu się, ostatnie cielę był gotów sprzedać, a strzelbę kupić. Babie tłumaczył, że
inaczej nie może być. Przyjdą na niego donosy z Węgier od grafów Salamonów albo ze
zakopiańskiego dworu przyjdzie rewizja, a tu jednej strzelbecki, jednego kapślika w domu nie
masz!
Jest tylko klucz, co z niego dzieci strzelają... Strzegą na niego hajduki po drogach, a on sobie
idzie z fajką w gębie i ciupagą w garści, jak sołtys białczański albo wójt z Poronina. Przecie
go nikt nie będzie rewidował, że ma w opasku z prochem róg, we woreczku kulki i śrut jaki
kto chce, zajęczy, kaczy, kapśliki przy nich, worek płócienny na zwierzynę, z pożywieniem na
trzy, cztery dni pod czuchą. Idzie sobie i tyle, do lasu po gałęzie na opał albo za interesem.
Ale przecie raz idzie w jaworzyńskie lasy na Spiż, raz w zuberskie w Orawę, jakżeby to było.
żeby tylko jedną strzelbę miał? Musiałby więcej po nią latać niż z nią. Jeszcze by się i piąta
przydała. Jest śliczne miejsce na schowanie w Hlińskiej Dolinie, pod samym Hrubym
Wierchem - dziura pod skałą między smrekami, żeby i człowiek wlazł, a nic jej nie widać.
Sucha też taka, jak ziemniaczana nać...
Kiedy tak mówił, baba tylko wzdychała ciężko. Miłowała ona swoje cielęta, miłowała płótno,
co je sama tkała, ale zaprzeczyć się nie dało, mało kiedy byli oni bez mięsa w domu, bez
śtuki, hasen s tyk strzelbów beł... Ale przy tej piątej, a była śliczna dubeltówka jak oko, to się
już Bartek zmiłował nad nią; nie sprzedał jej ani cielęcia, ani płótna, tylko przesiustał za
dubeltówkę pług, nowiuteńki, i piętnaście desek, co mieli nimi pobijać dach na szopie, bo
ciekło.
Kiedy Bartek Gronikowski na polowanie szedł, zawsze ukląkł przed domem i pomodlił się
pobożnie, a o dwie rzeczy Pana Boga prosił: żeby mu ze zwierzyną szczęścił i żeby mu dał
szczęśliwie spotkać leśnego od grafów Salamonów z Jaworzyny, niejakiego Dobrowolskiego,
rodem z Lipnicy Murowanej, Polaka, który za węgierską granicą do służby przystał. Miał on
do niego złość wielką, a to z tej przyczyny, że go leśny podejrzewał i tropił, i choć nigdy
Bartka ze strzelbą nie dojrzał, zawsze na niego jako na najgorszego raubszyca wskazywał.
Raz się tak zdarzyło, że Bartek na węgierskiej stronie strzelił do rogacza, a Dobrowolski
strzał usłyszał. Choć Bartek i strzelbę, i rogacza dobrze schował i dopiero na drugi dzień w
nocy po niego sobie przyjść obiecywał, a sam obleciawszy wilczym pędem kawał lasu i
przeskoczywszy graniczną między Węgrami a Polską wodę, z chrustem na ramieniu ku
domowi szedł: Dobrowolski, którego strzał przywabił, kręcił się, kręcił, aż Bartka z chrustem
spostrzegł, wodę przeszedł, jak był w butach, i ku niemu. Bartek nie uciekał, bo się czuł na
swoim i nie chciał tym większych budzić podejrzeń.
Dobrowolski zdejmuje dubeltówkę z ramienia, mierzy - stój!
Bartek stanął.
Dobrowolski do niego: Tyś strzelał! coś zabił?! gdzieś schował?!
Bartek się zaklina, że nie on, przysięga się. żeby mu tak obie nogi w ziemię wrosły (w takiej
opresji Pan Bóg dobrze wie. że człowiek inaczej postąpić nie może), przysięga, żeby tu
trupem padł, na swojego patrona i świętą Magdalenę, co mu na myśl przyszła - Dobrowolski
nie wierzy. Porwała Bartka złość, że mu nie wierzy, kiedy się tyle przysięga, bo przecie
                                                                                                 99
samym świętym nawet ubliża, których on na świadectwo bierze. Jakże to może być, żeby kto
człowiekowi nie wierzył, kiedy się na swojego patrona i świętą Magdalenę przysiągł?!
Krzyczy więc ze złością, że kto tu ma prawo do niego, kiedy tu nie Węgry, tylko Polska - i
szarpie się. A Dobrowolski: że on mu pokaże Polskę i Węgry, buch go kolbą w plecy, chłop
był okrutny, Bartek nieduży, związał mu ręce powrózkiem, buch drugi raz kolbą w plecy, w
łeb. marsz za wodę i pognał go do Lewoczy, do sądu. Burzyło się w Bartku serce, że mało nie
pękło, bo choć był winny, to jednak Dobrowolski, który go na strzale nie złapał, bezbronnego
zobaczył i przysięgającego słyszał: powinien był go za niewinnego mieć. Całą drogę Bartek z
tego stanowiska wychodząc, z najgłębszym wewnętrznym przekonaniem. że tak powinno
było być: o swojej niewinności krzyczał i dowodził.
Tymczasem zaś Dobrowolski tłukł go kolbą, a ponieważ w sądzie w Lewoczy Bartka dla
braku dowodów uwolnili, odprowadził go do granicy i znowu tłukł, ile chciał, tak że Bartek
blisko miesiąc wstać z łóżka nie mógł. bo mu ciało ledwo od kości nie odpadało i dziury miał
w głowie.
Nie uwierzył mu, obraził przez to, aresztował za granicą bez prawa, do Lewoczy gnał, pobił i
poranił, o chorobę i koszta przyprawił, lasu na czas pozbawił: poprzysiągł Bartek
Dobrowolskiemu zemstę i to nie bele jakom! Postrzelić go albo zastrzelić - coz to znacy? Z
jednego się wykuruje, od drugiego zaraz zginie, ani nie będzie wiedział, kiedy. Nie mógł się
Bartek takiej zemsty odżałować, którą wykonał już na jednym strzelcu liptowskim, co mu
dwa capy w okropną słotę i z niesłychanym trudem upolowane, kiedy Bartek na śmierć
znużony przy nich usnął, ukradł. Dojrzał go Bartek z daleka i zapamiętał. Trzy dni się po
górach nawłóczył. nic spotkać nie mógł, deszcz i grad go bił, ze śniegiem się urwał w Cu-
brynie, dobrze do stawu nie wjechał, ledwo życia nie pozbył, aż mu wreszcie Pan Bóg kozy
nagodził i to tak, że od dwóch strzałów z dubeltówki dwa capy spadły. Ale duch się już ledwo
w nim trzymał - a ten się podkradł ku śpiącemu i ukradł. Byłby pewnie i strzelbę zabrał, tylko
że ją Bartek w ręce przez sen dzierżył. Ej! Przi samej ziemi! Kiedy go Bartek w dwa tygodnie
później na uboczy pod Tomanową Węgierską zobaczył - kiedy się nie złoży, nie gruchnie! W
samą głowę mierzył i w samą głowę trafił. Ale cóż - znalazł się jak głuptak. Liptowski
strzelec nie tylko się nie spostrzegł i nie zmartwił, że umiera, bo czasu na to nie miał, ale
nawet nie wiedział i tego, kto go zabił, bo Bartka nie widział. Cos to telo wypłacić kogo? Tak
jak nic... Lesnego France Horwatha i hajduka Bunkosza zza smreków postrzelił, zabić nie
chciał, tylko śledzenia za myśliwymi oduczyć, puścił im śrut po nogach - wyleczyli się;
Bunkosz za służbę podziękował, zląkł się. ale Horwath jeszcze zażartszy potem był.
Przepędził też kulkę przez ramię jakiemuś leśniczemu z Kokawy. co go przy sarnach spłoszył,
i strzelił za nim - chciał trafić, prawda, w szyję, ale nie trafił - ale cóż to wszystko było? Byle
co - a z Dobrowolskim musiało być nie bodaś jako! Tu trzeba było czegoś dokonać, co hej!
I czekał na sposobność, czekał siedmnaście lat.
Aż wypatrzył przypadkiem, że Dobrowolski w lesie pod Holicą na wąskiej perci zastawił
oklepiec na niedźwiedzia i co dzień tam wieczorem podchodził spojrzeć, czy się zwierz nie
złapał. Chytrze się Bartek podkradł rano, ciężki kłot drewniany od oklepca odciął, a żelazo
przewlókł w gęstwinę na perć, w inne miejsce pod niską turnię, i zakrył tak, żeby śladu z
niego nie było. Nie prawą» to lewą nogą musiał się Dobrowolski chwycić.
Takom sobie podnętę sam przigotowił.
                                                                                                100
Legł za turnią w borówniaku i czekał. Kiedy pora, iż Dobrowolski mógł iść, się zbliżyła,
Bartek gorączkowo szeptał: Boze daj! coby sie dopod! ej Boze! daj, coby sie dopod!
I tak się stało. Przeraźliwy, nagły krzyk zwieścił Bart-kowi, o co Boga prosił.
Cicho, jak kuna, która się na zająca skrada, wczołgnął on się na turnię i wyjrzał zza głazu.
Dobrowolski, jęcząc straszliwie, schylony wpół, usiłował wcisnąć między że-laza, co się mu
w łydkę zębami wcięły, lufę od strzelby, aby je rozważyć.
- Tuś! - szepnął Bartek.
I jednym rzutem, jak ryś na capa, spadł na grzbiet leśnego.
Nim się ten opamiętać zdołał, wydarł mu strzelbę z rąk, wyrwał kordelas z pochwy i precz
odrzucił.
Po czym sam odskoczył i wyciągnął krócicę zza pasa, bo strzelbę na turni zostawił, i
wymierzył mu w piersi.
- Panie Dobrowolski, teroześ mój! - rzekł. Dobrowolski zbielał i wargi mu się trząść zaczęły.
A Bartek mówił: - Przisiędze, hoćjek sie na swojego patrona i na samom świentom
Magdalene przisieńgoł, wie-rzyć-eś nie kcioł, niewinnego mnie, cyk ta beł winny, abo nie, to
lo tobie jek był niewinny, do Lewocyś gnoł, kol-bomeś mie bieł - is teros! Cos bedzie?
Nie pomogły prośby i zaklęcia leśnego. - Hej! jesce byś mie kie ty dopod! - odpowiedział i
straszną rzecz, o której, przywlekając w to miejsce oklepiec, myślał, wykonał. Groząc
leśnemu krócicą, ręce mu związał, "moze samo tem powrózke, co on mu wte", i ku
olbrzymiemu kopcu wielkich, czarnych mrówek go podwlekł, po czym do drzewa
przytroczył, a usta ziemią i błotem zatknął i szmatą przewiązał.
- No, teroz ze se haw stój do rania, kim cie towarzi-sia sukać pudom, panie Dobrowolski z
Lipnice Murowanej. Jesce ta jaki wilcosek tym mrowcom pomoze. Bądźmy zdrowi! Is, jo cie
ta nie bedem kolbom śturkoł, boś przecie nie bydle, ba cłowiek.
Ukłonił mu się kapeluszem i poszedł.
Przed świtaniem, kiedy się podkradł w to miejsce, aby Dobrowolskiemu, gdyby jeszcze żył,
łeb obuchem ciupagi rozkruszyć, znalazł go ogryzionego do kości, znać. że nie tylko przez
mrówki, ale i przez wilki. Prawie nagi krwawy szkielet zwisał na postronkach w rozkopanym
i rozrzuconym kopcu, z jednym piszczelem w czerwonych od krwi żelaznych obręczach
oklepca, którego zęby aż się w kość wpiły.
Rozwarł Bartek oklepiec, szybko go na dawne miejsce odwlókł, kłot przywiązał, nastawił go,
jak trzeba. A Dobrowolskiego szkielet zostawił, gdzie leżał, nic nie ruszył, pieniędzy, co miał
przy sobie trochę, nic, tylko odrobinę tytoniu węgierskiego do macharzyny przesypał i prochu
tak na trzy strzelenia z rogu do rogu. Potem przeżegnał szkielet i hip! do lasu, duchem gnał,
aż się wieczorem nad Orawicami w reglach zatrzymał i zaraz, strzelbę schowawszy, do wsi
zeszedł, niby to za zakupnem gęsi. bo tam chowali ich dużo i ładne. Rad by był fajnego
gąsiora nabyć - szukał...
                                                                                             101
O nic się nie bał. Sądy się ani pytać nie będą. Wilki leśnego zjadły, pod noc sam w pustki
chodził. O nic się nie bał. Bo i Panu Bogu bardzo ufał. Nie tylko, że mu On Dobrowolskiego
w oklepiec wprowadził, ale jeszcze i wilki zesłał, które go zjadły tak, że ani szlaku znaku, co
się zrobiło. Pan Bóg z nimi
Nigdy Bartek z powodu Dobrowolskiego snu niespokojnego nie zaznał. Sumieniowi
zadośćuczynił, Pan Bóg mu przy Dobrowolskim pożegnał, pobłogosławił, a duchów też się
nie lękał. - Te duhy, co po lesie abo po halak hodzujom - mawiał - som nie jest zawzięte.
Zwiedzie cie, pokłamie cie drogami, cobyś hnet i przepad ka, zestrasy cie, to hej. ale coby sie
ta zaś miało mścić, ścigać cie, jako te, jako ik to nazywajom, upiory, to nie. Ba na smentarz w
nocy nie chodź, ale po coz byś hań i seł? Strzylał na smentarzu, hoć sie ta prawda i hań
dziwaśka zajonc albo liska trefi, nie bedzies, bo zawdy wsi blisko i grzych. A co w halak abo
w lesie cłeka byś zabieł, to mozes spokojnie hodzić. Gonił cie po śmierzci nie bedzie. Dyj tu
niejeden strzelec, jako i Tylka z Dzia-nisa, trzok Luptaków na spaniu obuskem zabieł, a bez to
jesce dwaścia rok po polowacce hadzał. To ta nic. A jesce jak sie sprawiedliwie pomścis na
kim - e, ani nie patrz poza sie!
Co rozmaite duhy, strasaki po Tatrak, to som jest. Wsę-dej ik pełno, nie trza sukać. Mało sie ci
zadrzimie ka w dolinie, ka pusto: oho! jus ci sie zła krew obzywa. Abo ci łańcuhe zezbercy
nade głowom, abo ci ocy tak zasuje, jakoby ci sydźkie gwiazdy do nik spadły abo jakoby ci
złotem zapróseł.
Dużo dziwnych rzeczy Bartek Gronikowski w górach doświadczył i opowiadał nieraz.
Ale co najcudniejszego ludzie od niego słyszeli, to historię b dzikim człowieku, choć nie
wiadomo: dziki to był cłowiek cy waryjak?
Idem raz późnom jesieniom, śnieg przikurzował, bez Hale Królowom dołu. koło potoka -
capu niózek tęgiego na grzibiecie, co jek w Granacie zabieł - patrzem, ono sie cosi pluska we
wodzie. E kis to diabli, co sie teraz kąpie, kie pokurzuje i zimno? Nablizam sie - we wodzie
cłowiek z góralska odziaty, wieńce na nim z choiny, z kosodrzewu, z selijakiego ziela. Nie
kąpie sie, ino cosi we wodzie suka. Nablizyłek sie jesce więcyl - ja sie go ta nie bał, strzelbe
miałek w gotowości - on łup do lasa. Ja za nim. Uciók mi na kwile, skrył sie między
smrecaski młode - patrzem po kwili - jest je! Stoi, patrzy do mnie. Ja ku niemu mierze, krzyce
mu: stój! bo bedem strzylał! - ale ino tak na śpas. bo cos byk ta miał do niego strzylać. On
stoi, zobzierał mie, ocy miał wielgie, i obzywa się ku mnie, tak bez pół mówięcy, bez pół
kieby śpiewał, tak: Ozgrzesys mie? Ozgrzesys mie? Serce woda niesie po zielonym lesie -
serce woda wziena wodzicka studziena, tocy po kamieniak, tocy po strumieniak - kasi sie pod
skałą krwawą rybką stało... Ozgrzesys mie? Ozgrzesys mie? - i zaś znowa jako przódziej. Ja
stał i słuhał, to tak dobrze ze trzi razy mi przepedział, w rzecy prześpiewał. cok sie wej, nie
przymierzajęcy, jak pacierza pieknie wyuceł i dosiela bacem. Nieraz to sie mi wej i w nocy
przyśnije abo sie mi tak samo od siebie zbacy, ka w lesie abo przy orbie w polu cy ka inendyj.
Ozgrze-sys mie?... Ozgrzesys mie?... A tak załośliwie śpiewał, co jaze luto belo słuhać. Ja do
niego gwarze: ozgrzesem cie, ino pódź ku mnie. Myśle, waryjak, trza na jego nute ś nim.
Fciałek go do wsi na Bukowine przywieść, niek ta ś nim pote robiom, co uwazom. E - nie
idzie. Pojdze, podź! On nic. Wyjonek kawałek oscypka, cok go miał
w tórbce pod boke, pokazujem mu - nic. Jesce sie cofie ku lasu. Wzionek, ruciłek...
                                                                                               102
Cafnon sie jesce więcyl. Popatrzał na mnie tak, jakoby sie co dobrego ode mnie spodziewał, a
ja kiebyk sie nie nazdał, co on fce? Patrzi kwile i powiada: Ja do tobie hlebem, a ty ku mnie
kamieniem, ja do tobie krwią, a ty ku mnie ślinom! - I patrzem, hyce on gałązke ze ziemi i
przezegnał mie. Ja rzeke: Je cozek ci zrobieł, coś sie pogniewał? Jesce mie zegnas! Ale on do
lasa i przepad. Ja nie seł za nim, bo mi cap ciązał, a capu na dzikiego cłowieka siustał nie
bedzies, bo cłowieka nie zjes. Haj. Zginon mi. Kasi sie ta jesce w lesie obezwał, je ale jek ni
móg uznać, co mówieł. Juzek go pote nika nigdyj nie spotkał. Słysałek później z pastyrzy, w
Pańscycy, ze go mieli widzieć, ale zuciekali, bo sie go zlękli. Ja sie go ta nie bał. I
posukowałek go nawet kieniekie, kiek w tenta stronę zaseł, ale darmo. Kajsi sie beskurcyja
straciła. Młody beł, nie beło mu nad pięć dwaścia roków. Odzienie miał z góralska, ale widno
beło po mowie, ze je nietutejsy, ka od Krakowa abo z ka inendyj. Taki ci sie wej i cudak trefi
w lesie. Ono by cie wej hnet i ogłupić zdołało. Hej! las, to je nie plotka...
***
Pewnego razu rozchorował się Bartek na łoźnicę, na tyfus, po którym mu na czas jakiś jakby
nogi odjęło, i z półtora roku w lesie nie był. Martwił się o strzelby, że się ordzew chwyci, głód
był w chałupie, ledwie wytrwał.
Na koniec wyrwał się do lasu, ku Holicy, gdzie najszacowniejszą dubeltówkę schowaną miał.
Znalazł ją, oczyścił, oskrobał, nabił i ruszył dalej w głąb - gdy straszliwy jego oczom
przedstawił się widok, a stało to się tak nagle, że zdawało mu się w pierwszym wrażeniu, iż
na oczy jego padł czar. Oto cała ogromna przestrzeń lasu leżała wyrąbana. Pookrzesywane z
konarów drzewa leżały jak okiem sięgnąć zwalone.
Instynkt pchnął Bartka wstecz: cofnął się w gąszcz ze strzelbą.
Jak przed wężem jadowitym począł uciekać. Obleciał popod Holicę, popod Szeroką
Jaworzyńską, uciekał od tego strasznego miejsca; gdy ku Żabiemu prześwieciło mu coś nagle
między gałęziami i znowu wielką przestrzeń zwalonych drzew zobaczył. Więc począł uciekać
wyżej, a teraz już zdawało mu się, że na każdym miejscu otworzyć mu się może ten straszny
widok. Zrozumiał, że tak może być. Pierwszy raz w życiu nie wiedział, jak biec, zatrzymywał
się, wahał, bał się w lesie...
Pierwszy raz Bartkowi Gronikowskiemu z Bukowiny stało się w tatrzańskich lasach ciasno...
Las aż ku samemu Rybiemu Jezioru wszędzie był cięty. Zaszył się więc Bartek Gronikowski
w gąszcz i legł na ziemię. Język mu zesechł, oczy go piekły. Nieznane uczucie rozpacznej
trwogi ogarnęło go. Nuż usłyszy tuż za sobą stuk toporów, zgrzyt piły i trzask walących się
smreków... Co przyległ głową ku mchom, śmiertelnie znużony i z sił opadły, dźwigał ją i
nadsłuchiwał... Goniła go pusta, łysa przestrzeń. Jasne słońce, które na wyrębach zobaczył,
napełniało go obrzydzeniem i wstrętem... jego, co się do słońca mógł i pół dnia gdzie w
pustkowiu kołysać na wierchowcu drzewa.
Już nie było pustki w Tatrach. Nie juhasi, co tam kilka miesięcy przegazdowali po halach; nie
strzelcy, jeden koło Lodowego na Spiżu, drugi w Pośrednim Wierchu od Liptowa, trzeci we
Wołowcu ku Orawie; nie leśni, tak samo rzadko rozsiani - ale Jakieś potwory zagęściły się w
lesie, w odwiecznych, wiekuistych puszczach, niszcząc je i tępiąc gorzej ognia i wichru
halnego. Bartok Gronh kowski drżał i kurczowo strzelbę ściskał w ręku. Już nie on był na
polowaniu, ale na niego polowano, i to nie jakiś Horwath czy Dobrowolski, ale ścigała go,
                                                                                              103
tropiła łysa, pusta przestrzeń, ścigało go przeklęte, straszliwe "...Widno", polował na niego
"Świat". Bartek Gronikowski na podstęp miał podstęp, na kule kulę, wobec rąbania lasów
uczuł się bezwładny: "skończył się!" Nie wiedział, czy tak jest, ale widział w wyobraźni
walące się lub powalone już pod toporami potężne smreki w Koprowej Dolinie, szumiące,
rozłożyste jawory pod Rohaczami, jodły śmigłe za Siwym Wierchem, za Syndlowcem. Całe
Tatry, wszystkie lasy tatrzańskie mogą już tak leżeć, pnie obok pniów, konary i gałęzie w
kupach, tylko oduziomce zostawione bielą się, bielą z ziemi, bielą do słońca, jak martwe
kości. Skończyło się...
Wiatr, co szumiał od wierchów i kołysał ponad nim smreki, wydał się Bartkowi jakąś
straszną, pełną żałoby muzyką, jakimś pogrzebowym śpiewem cmentarnym.
Pierwszy raz zasmuciło się Bartkowi Gronikowskiemu serce przy wianiu wiatru.
Nad lasem przeglądały turnie Żabiego, nagie, twarde i strome. Złość go na nie porwała. - Hej!
Dobrze wam tam, wysoko! - krzyknął ku nim z podniesioną ręką. -
Wtoz wam hań co zrobi? Nie pudzie was we worku znosić do młyna mleć! Ale las!...
I tak już będzie zawsze - jutro, pojutrze, za rok, za dziesięć lat, za trzydzieści - bo nim tam
smreki ścięte odrosną... Hej! Nie docka nik!...
Straszliwe, złowrogie, zgubne dla Bartka "Widno" spadło na lasy tatrzańskie z łoskotem
toporów i pił, jak powódź z hukiem na pola zasiane. Zostanie pustka, pomarlisko...
Siedział Bartek pod drzewem, o pień plecami wsparty, i lamentował w duszy. Strzelbę
trzymał w rękach, lufami do siebie, jak bezużyteczne narzędzie, jak rozbitek na łodzi sznury
od steru, który bałwan zgruchotał.
Zapadał mrok. Wiatr pociągał ku jezioru.
Wtem zachrzęściło i zaszeleściło coś w gęstwinie i naprzeciw Bartka, o kilkanaście kroków,
wynurzył się z gęstwiny jeleń. Wiatr szedł od niego - nie czuł.
Stanął. Począł się wpatrywać w Bartka, któremu mrok zatarł kształt, a który siedział
nieruchomy pod smrekiem jak zaumarły.
Zaś Bartek Gronikowski spojrzał na jego wspaniałe rogi i szeroką pierś, kiwnął ku niemu
lufami strzelby z rąk i ozwał się żałośnie: Cos teraz s nami bedzie?...
Jeleń zawrócił się na miejscu i skoczył w gąszcz.
                JAK UMARŁ JAKUB ZYCH
Pewnego pogodnego rana w grudniu Jakub Zych rzekł do swojej żony Katarzyny z Zegleniów
od Janika:
                                                                                                104
- Do dziśkak zył, a dzisiak umrem.
Działo się we Witowie.
Kiedy tak rzekł do żony, ona odpowiedziała:
- Ej nieboze, nieboze! I westchnęła.
- Kaśka - rzekł znowu Jakub Zych - wyzyłek godnie więcyl jako dziewięćdziesiąt roków,
moze trzi abo pienć.
Ona westchnęła znowu.
- A tobie bedzie blisko osiemdziesieńci. Nie beło ci jak siedemnaście, kiek cie brał. A mnie
beło pono trzidzieści abo mało co mniej, abo mało co wysej.
- Ej nieboze, nieboze!...
- Nie fciałaś się wydać za mnie, zek stary.
- Hej, hej! Boze...
- Ale cie prziniewolili, zek beł bogaty.
- Hej, hej! Boze...
- Płakałaś...
- Hej, hej!...
- Dobrze cie ojcowie nie bili.
- Hej, hej!...
- Boś beła jedynica i niebiedna, to ci sie widziało hodźco.
- Boze!... Kie to ta...
- Ale ja pedział: Jak mi dacie Kasie, to wam spłacem cały dług u Janików, a jak nie, to was
podpole. Bo ja miał dudki.
- Hej, hej!
- Miałek dudki jesce po dziadku, Symonie, co piniondze kasi na kościół we Węgrak pokrad, i
swoje własne, cok je z Węgier prziniós.
- Hej, hej!
- I maturek miał, i zdatnyk bywał. Byłbyk podpalił, jako jamen w pacierzu.
                                                                                            105
- Hej, hej!
- I tak mi cie dali, hoć jek ta taki namłodsy ku tobie nie beł...
- Ej nie, nie bełeś...
- A tobie sie widział Józek Huciański, co sie pote od zalu dał w lesie drzewu prziwalić.
- Hej, hej! Boze!...
- Młody beł. Nie miał jak dwa dwaścia roków. Ładny beł.
- Hej, hej!...
- Wies, kielo to temu roków?
- No?
Kopa i trzi abo pieńć. Hej, hej! Boze...
***
W południe Jakub Zych już się tylko samego mleka trochę napił, a potem legł na pościel i już
nie wstawał.
Przyszedł do niego jego kumoter, ale o wiele młodszy, Franciszek Gombos.
- Niek bedzie pokwalony. Co ta słyhno? - rzekł
wchodząc. - Ludzie gadajom, kumotrze, ze bedziecie umierać.
- Niegze bedzie na wieki. Witajcie, kumotrze - odpowiedział Zych z posłania. - Ludzie
gadajom prawde.
- Cy sie wam jako dało poznać?
- Od rania cujem. Zarazek ucuł, inok sie zbudzieł. Siednijciez.
- Ono to wej trza. Dziś ty, jutro ja.
- Ej wiera, trza, trza.
- Wcora sie wam dało pocuć?
- Wcora? Nie. Jaze dziś rano. Inok sie obudzieł, jesce nie świtało, zarazek wiedział, jeze ona
juz nie prec - śmierzć.
- Nie prec...
- Co robić?... Długok zył.
                                                                                             106
- Długo. Mało wto dziś tak.
- Dziś mało, ale prędzej bywało takik, co i sto roków zwysył, dość.
- Ba, drzewiej beło nie tak.
- Bajtoć! Twardo nie robili i grule nie gniły. Dwaścia rok miał, to jesce krowy pas, w długiej
kosuli - hłopiec! I nie bedzie ci taki długo zył? Hę?
- Ba, ba! - przyświadczył Gombos.
- Nie sył mu tu nikt portek, jaz sie zenił. Doktorów nijakik nie znał tu wte nik. Ale tu nie
umar, ino ten, co musiał. Nie tak, jako teraz...
- Ba.
- Syćko beło ine. Wóz. Dałeś za wóz nawięcyl osiemnaście cwancygierów, hej, to cie przezył.
Prawda! taś nie uświacył w nim klińca, zelaza, ba bosak. Ale ta prec nie jezdzowali, to ta
pobył.
- Pobył, pobył...
- Nie sukał haw do niego nik zadnej kołomazi ani smarowidła. Jehał, a pocon mu zgrzipieć, e,
to wbieł grziba w koło i obyrtało sie.
- Cos by nie... Wiera obyrtało.
- Prędzej nie tak bywowało. Krzest. To kie ta juz barz źle beło, je to zaś i samy baby ukrzcieły
z wody, i beło. Bo ta z tego hodzenia do kościoła tys duzo nie beło, nie, hodź ta i zaśli. Kie
beła zima, mróz ostry - pod strzehe z niekrzconym nie wlezies, bo boginki na kumosce zaraz
jadom w usyp, pod zwonami w babińcu tys nie ostawis, bo i hań najdom! Ba wcion kumoter
ciupage w węgieł i s torbom zawiesieł małego na niej. Kim ta zapisali, kim sie ta kościelny
obuł, ksiądz odział: ten jus na węgle spał twardy jak senk. Zamarz.
- Tak, tak bywało.
- Ale sie ta nik nie zabijał za nim. Wtedej go ta trohe zal beło, jak beł hłopiec i miał palce
długie, boby beł na bace, owce doić i na gajdak grać dobry.
- Ej hal!
- Dali ksiendzu siajne dwa dudki: zaśpiewał, pomo-dleł sie, hej! sowali i pośli du domu.
- Hm, hm!
- Całke inacej dawno beło. Dał cłek na Suhejgórze dwa dudki siajne za funt soli - ale beł funt.
Nie wazył
ta nik na mińcerzu, nie ściskał! Beła waga drewniana: na jednem końcu wanta, hej, jak łeb!
To beł funt!
                                                                                               107
- Hej, hej! Tak wej ono bywowało, dawno, tak.
- Ba... Ale przesło...(1).
Po południu się zrobiło Jakubowi Zychowi słabiej. Przyszła stara Tylkula, zamawiaczka.
Starsza ona jeszcze podobno była od samego Zycha. Sprowadziła ją Zychowa. Siadła przed
piec, jęła ciskać jarzące węgle na miskę krzyżem do wody z dziewięciu źródeł. Zych się
przypatrywał spokojny z pościeli.
- Popuściło cie by kielo telo? - pyta się go żona.
- Coz mie miało popuścić? Dy mi haw wej nie od-cyni pięci rók ani pietnastu. Ja nigda nie
chorował, to i nie z chorości, ba ino ze starości umrem. Daj ta babinie płótna i spyrki, co sie
haw utańcyła z wąglami po próźnicy koło pieca.
- A coby my po ksiendza posłali, w Hohołów?
- Mnie go haw nie trza. Co ja mam z pahołke gadać, kie ja hnet z samym gazdom bede gadał.
Ale to gazda nie taki, jako sie wej syćko zdajało Józkowi Smasiowi z Olce, co my wraz
towarzisowali, jeze On taki na niebie. jako Smaś w Olcy. Kie wzieni nieraz uradzać ze Samke
Wojtke Widowacem ze Zakopanego, jakie to bedzie to gazdostwo, ze słońce ze złota,
miesionc ze śrybła, gwiazdy piniondze ozesute; dało sie słuhać, bo to były hłopy mowne i
przijemne, ino takie ba jaki. Powiadali, kie miesionca ubywało, a gwiazd zaś przibywało, ze
go ubywa, bo Pan Bóg ś niego gwiazdy robi, "piniondze bije", gadali. A zaś kie go
przibywało, to gadali, ze janiołowie rudy kajsi nagrzebli i przinieśli. Takie wej śniarze! Cok
sie im nieras naśmiał!... Kieby kot swojego pana boga miał, to by go wymalował za kota, a
przihlebiałby sie mu po kocemu, jako i my sie przihlebiame po ludzku. Tak i koń, tak i wąz,
kazde stworzenie. Ze cłowiek sie za pana pocytuje sydźkiemu stworzeniu, zywinie i dżwie-
rzowi, a oskazować lubi, toz to i ludzki Pan Bóg syćkiemu pan i nie robi nic, jacy władze.
- Bo i prawda, kumotrze - ozwał się kumoter Gombos z przekonaniem. - Władze On, władze.
- Dyj władze, wiem - rzekł Jakub Zych - ale nie tak, jak ludzie myślom. Kogo mierzi, ze sie ta
jaki Bartek pobieł abo jaka Kunda przespała od Staska, e, to jus i Pana Boga musi mierzić.
Bajto!
- A cos by to grzyhók nie beło? - rzekł kumoter Gombos z opozycją.
- Jest - odparł Zych.
- Sąd Boski strasny - rzekł Gombos.
- Strasny, prawda - odparł Zych. - Niebo sie bedzie giońć, a ziemia trzesceć. Janiołowie na
trombitak grać bedoro, a góry i hale bedom sie ozwalować od głosu. Wte sie ta nik nie uhyli
ani nie wykrenci. Ale Pan Bóg mondry, wie, ze hojby wto haw nie dziesieńć ani nie
piętnaście, ale i pieńdziesiont, i sto roków cosi kajsi onaceł, brojeł, to zaś co sto roków, to nie
wiecność, co Spiska Turnia, to nie Tylkowe Kominy. Cyjsca sie bojem, piekła nie.
Rzekł kumoter Gombos delikatnie, ale z wewnętrznym własnym sądem i wiedząc, że mu nie
będzie przeczone
                                                                                                108
na końcu myśli:
- Padacie, kumotrze, jeze sie piekła nie boicie - jakos? cyby go miało nie być, cy jako? Ale
kazby diabły siadały, jakby go wej nie beło? Ady diabły przecie jest.
- Jest - odpowiedział Zych - i seliniejakie. Som Belzebuby. Astaroty, jazerni, jest diabły polne,
wodne, leśne, hałupne, coby ludzi kusiły. Krzizem świentym sie im trza oganiać, bo sie go
bojom. Strzegom na cłowieka wsędy!. Dy ik i haw w izbie pełno bedzie, sej sto abo i tysionc.
Wzdrygnął się kumoter Gombos, a żona Zychowa za-szeptała:
- Raty Boskie! Ponjezusicku nasłodsy, ratuj tyz! Maryjo Panno!
Zych mówił dalej: - Diabły kusom i trapiom. Straśnie som jest źli i zawzięci, wiera o to, bo od
stworzenia świata prógujom jakom duse ludzkom do piekła wewlec i jesce zadnej nie
wewlekły ani nie wewlekom, bo im mondrość Pana-Boska nie da.
- A dy ksiendza inacyj gadajom z ambony - rzekł Gombos.
- Niegze ta. Ksiendza wiedzom, podla cego jako gadajom. Mozom gadać, jako fcom -
odpowiedział mu Zych.
- Ej! Oni ta wiedzom - rzekł Gombos. Odezwała się żona Zychowa: - Dyj sie ucom na to w
seminaryji.
Popatrzał na nią Zych mądrze i powiedział:
- A wtoz ik hań ucy w tej seminaryji? Pan Bóg cy ludzie, samo tacy, jako i my? Umilkli
kumoter Gombos i żona Zychowa.
Później dzieci, wnuki i prawnuki, co byli na miejscu, nie po świecie, zeszli się do izby Zycha,
który miał umrzeć, aby go pożegnać. Myślał on o czymś widocznie i od czasu do czasu
wodził zbielałymi ze starości, gasnącymi oczyma stuletniego sępa po obecnych, jakby między
nimi szukał, wybierał. Kilka już razy tak oczyma przewiódł, a zawsze najdłużej się patrzał na
Staszka Kojsa. syna swojej najmłodszej córki, Wikty, najulubieńszego wnuka, chłopca już
dorosłego, pięknego, rozumnego, silnego i mężnego na podziw. Potem rzekł:
- Icie sytka do pola, a Stasek Wikcin niek haw ostanie. Wszyscy wyszli.
- Stasek, pojdze haw ku mnie - rzekł. Staszek zbliżył się do pościeli dziadkowej.
- Slys, dziecko - mówił Zych - wybrałek tobie, boś mi ostomilsy ze syćkik i widzis sie mi
najfajniejsy. Smiałyś?
- Abo co?
- Mocnyś?
- Kazdego prasnem.
                                                                                             109
- Słuhajze. Koło kaplicki świętego Jana pod Nowym Targem, skoro pierse słońce na niebo
wyhodzi, pokiela cień od kaplicki na trawe padnie, hań som jest sowane piniondze w kotliku,
co my ik z Józkem Smasiem, z Łuscykami Jaskrawemi, Józkem i Staskem, i s twoim dziadke
ojcowistym, Marcinem Kojsem, za Tatrów przinieśli i hań zakleni.
Ku wieczorowi zeslabł Jakub Zych do znaku. Wtedy rzekł do żony:
- Stara! podź.
Żona ku niemu podeszła.
- Przehel sie.
Przechyliła się, a on ją objął w ręce za ramiona i pocałował w oba lica; tak też i ona Jego.
- Bydź zdrowa, stara!
- Ej Kubuś, Kubuś!
- Ej Kasiu!
- Boze cie prowadź we wiecność.
- A bądź tobie, Kasiu, na pomocy przi skonaniu.
- A tobie, Kubuś, przim do kwały niebieskiej. Jamen.
- Tak i tobie, Kasiu, kiesi. Jamen.
- Jamen.
- Jamen.
Dzieci, wnuki i prawnuki, starzy już chłopi, siwi, stare już baby, posiwiałe, mężczyźni w sile
wieku, kobiety w kwiecie lat, niektóre z dziećmi przy piersiach, młodzież dorosła, dzieci
podrosło i nieletnie, i drobne, skupili się przy łóżku Zycha, a on im błogosławił. Potem
powiedział:
Ostompcie sie - i wstał o swojej mocy. Tak, jak był, legł był na łóżku w kyrpcach, w portkach,
w pasie, tylko guńkę zrzucił - i tak wstał i opierając się o ramiona i piersi tych, co go otaczali,
poszedł, chwiejąc się, powoli ku oknu. Widno było Czerwone Wierchy, Kominy, regle
witowiańskie, smrekami starymi porosłe, odwiecznym lasem, i polany pośród nich, wielkie
równie śniegowe. Czerwone słońce świeciło na górach jak ogień i na niebie zamarzłym jak
ogień gorzało. Wtedy rzekł Zych; - Niedźwiedź śpi cas i mnie. Ostańcie s Pane Boge, wy
turnie i hale!
I postąpił parę kroków wzdłuż ściany, opierając się o nią ręką, ku półce, na której leżał jego
stary, zbójecki nóż o krzywym ostrzu kończystym i z trzema bulkami mosiężnymi na końcu,
zrobił nim trzy krzyże w powietrzu i trzy razy nim się przeżegnał. Potem schylił się, wsparty
o stół ręką, i zrobił końcem noża na podłodze krąg wokoło siebie. Wszyscy się ustąpili popod
                                                                                               110
ściany. W tym kole się położył, rękoma się wspierając o podłogę, na wznak. Leżał chwilę,
przymknął oczy, westchnął kilka razy i umarł.
(*) Na trzeci dzień do trumny go kładli, z jodłowych deszczek zbitej. A do trumny dali mu
fajkę, krzesiwo, spinkę bardzo starodawną do koszuli i obrazek zbójecki na szkle malowany,
czym się najbardziej za życia cieszył.
Nie szła za trumną żadna procesja, za włókami z trupem, bo kościół był daleko, a śniegi
wielkie i kopne. Włożył najstarszy syn osłony na włóki, w osłony trumnę, opasał się
powrósłem, wziął ku sobie siekierę i widły żelazne na wilki, siadł na trumnę, przeżegnał się i
ruszył. Pilno patrzał, aby się koń gdzie wilków nie spłoszył i trumny z osłon nie wyrzucił, aby
z niej co nie wyleciało, bo pamiętał dobrze, co ojciec nieboszczyk nieraz powiadał: - Kie
wiezies trupa, a włozom mu do truchły, co wto za życia rad widział: fajke, tabak, korunke abo
i obrazek jaki, niek cie Bóg broni, jakbyś mu co stracieł, ten by ci dał! Stanie na hmurze, to
siem ról gradem wybije. Wracaj sie i sukaj! Musis! Niek se ta ma.(*)(2)
Tak umarł i tak na pogrzeb wieźli Jakuba Zycha z Witowa.
(1) Ustęp w gwiazdki zamknięty jest przeróbką góralskiego oryginalnego opowiadania.
(2) Ustęp w gwiazdki zamknięty jest przeróbką góralskiego oryginalnego opowiadania.
                                       ORLICE
Był chłop z Poronina, nazywał się Kuba Kopiński. Powiadali o nim, że mu nigdy deszczu nie
trza, chyba w zimie. I prawda, że nie wiadomo, czego miał więcej: czy pola, przez które woda
szła, czy wody, co szła przez pole?
"Kubie straśnie w powódź śmiało - mawiali chłopi - woda mu ta sama sie nie bedzie brać".
Lał deszcz, to mówili: "Kubie gazdostwa przybywa". Jechał z pługiem, żartowali: "Uwazujze,
byś co ka gruntu nie zahycieł, bo pług popsujes. Kuba jedzie wode orać, bedom pstrongi
rosły!" Szedł z grabiami, to zaś znowu: "Jesce tys takiego nie bywało, co łososie grabiami
hyce". Idzie Kuba z motyką: "Hej: idzie Kuba banie brać, bedom miały lipienie ka zimować!"
Jedzie wozem drabiniastym: "Hej! by ci nie wyciekło! Racyj se putnie weź!" I takie inne.
Wodny Kuba go nazwali.
Gniewało to Kubę i bolało, te śmiechy ludzkie. Ale ludzie jak ludzie. Takie to jest, jak i psy;
wlezie między tłuste miejskie owczarski albo gdzie ze wsi: dalej wszystkie na niego! Ani go
jeden nie będzie bronił; najlepiej, jakby go tam jeszcze z drugimi nie targał. A i to nie z
miłosierdzia, tylko będzie leniwy albo stary. Inaczej nie jest ani nie bywało.
                                                                                              111
Bolało to Kubę i gniewało, a i bieda dogryzała. A jeszcze kiedy mu córki dorosły, trzy córki
jak topole: Róża, Ulka i Wikta - ani to temu co do gęby włożyć, ani oblec po ludzku. Matka
tego żalu l wstydu nie miała, bo przy ostatniej, Wikcie, zmarła. Wychowało się to nie
wiedzieć nawet jak? Ulce było dopiero dwa lata, Róży trzy. Na kozim mleku wyrosło - ej! baj
to! jacy na wodzie!
Ale ród to ród. Kopińscy byli chłopy jak buki, takie też i Capkule, co od nich żonę wziął.
Baby jak wrota. Kiedy ci którego Capka dziewka stanęła we drzwiach, nie próbuj przejść:
choćbyś głowę pod ramię schylił. koło biodra się nie przeciśniesz. Spodnice to jaze podska-
kowały na nich w chodzie; młodzi mówili: od radości? starzy: od tęgości.
Zębami gwoździe kruszyły, a na siłę dobry parobek musiał być, żeby go za pasy o ziem nie
prasły. Prawda, że za pasy zawsze chłop mięknie, a baba twardnieje. Ale przy dźwiganiu,
przyszło snopki na wóz wykładać albo na stodołę ciskać, to się dało widzieć. Silne były
Capkule.
I robotne, i obyrtne, i ładne. Na żony jak ulane. Ale będzie ci kto biedną dziewczynę brał?
Chyba głupi albo sam dziad, co mu innej nie dadzą. Zeszły się wraz dwa dziady, nie trza
nijakiej rady - powiadają.
Kopińskiego dziewki prawe były Capkule: silne, robotne, zwyrtne i ładne. Tylko że w posagu
miały kamieńca trochę, lasu nic. pola z półtora morgu, a i to jeszcze lada co, budynki żal się
Boże. wody ile chcieć, po dwie koszule, po dwie spódnice, po jednej zapasce i szmatce na
głowę, a na trzy jeden kożuch po matce. W zimę tylko jedna mogła wyjść. Będzie ci kto taką
brał?
Nigdzie też nigdy nie szły, ani na wesele jakie, ani na zabawę do kogo - nie miały w czym.
- U Wodnego Kuby zawdy wesoło - żartowali ludzie - dziewki nie potrzebujom nika lecieć.
Dość se w doma udrypcom, kie zimno, a na brzuhak se przigrawajom. (Ze to im w próżnych
brzuchach grało).
Nikt ich też nigdzie nie prosił. Kto ta dziada rad widzi. Dziad i dziad.
Często też na Kopińskiego dziewczęta, które po matce Capkulami zwano, zamiast Capkule
wołali: dziadule. Płakały.
Siedział Kuba koło wody pod brzegiem, blisko Galicowej Grapy, w pustce. Domu naokoło
nigdzie. Las - ale cudzy, gazdowski. Dorule, Chowańce, Galice, Pary: to to byli gazdowie.
Chowali niejeden po kilkanaście krów, kilkadziesiąt owiec, po trzy, cztery konie. U
Kopińskiego krowy nie było; jedna koza.
Dziewki się w lecie żywiły grzybami, jagodami, co po reglach zbierały. Ale w zimie, na
wiosnę - raty! Po dwa i trzy dni nic do gęby prócz odrobiny mąki, wodą rozbełtanej. Jak raz
Ulka ukradła u Chowańców kawałek placka owsianego, to było święto.
Rosły - powietrzem i wodą - dziko, jak jodły w lesie. Miesiące czasem człowieka nie widziały
z bliska. Choć Róży było dwadzieścia lat, Ulce dziewiętnaście, a Wikcie siedmnaście: nikt ku
nim nie szedł, żaden parobek. Chude były, nędzne, nie odziane, smutne. Choć ładne. Róża
miała włosy czarne i oczy czarne jak iskry; Ulka i Wikta włosy jasne i oczy siwe, także jak
                                                                                             112
iskry. Kości miały smukłe, bujne, ale ciała na nich nie było, nie miało z czego rosnąć. Nie
łakomił się na nie nikt.
One też tak, jakby woli Bożej nie czuły. Takie dziewki o czymże by radziły? O parobkach
radzą. Ale tu - trzeba było o głodzie i o zimnie radzić, żeby z głodu nie umrzeć, od mrozu nie
umarznąć. Nie chwyta się wola Boża w takiej kondycji.
Ucła się w końcu Kubie ta bieda, a i śmiechy ludzkie - Wodny Kuba l Wodny Kuba!... Siem
skaranie!
Jednego dnia, w jesieni, już z hal zegnali, co kto miał, mówi Kuba do córek: - Jadłyście co
dziś?
- Borówki - odpowiedziały.
- Fce się wam jeść?
- Fce.
Pomilczał Kuba trochę.
- Zal by wam beło tej hałupy - mówi.
- Abo co?
- Jakbyśmy sie ś niej ka wynieśli?
- Ka?
- Ze ka we świat.
- Ka?
- Na hleb.
- Ze kazby to?
Pomilczał znowu Kuba chwilkę.
- Dziewkil - mówi po chwili.
- Co?
- Zabiercie ze skrzynie, co ta jest i ka ta co. Jakie smacisko abo płótno. Zróbcie węzełki.
- Pudzieme ka?
- Pudzieme. Pozbierały, co było.
- Tatusiu! - mówi Wikta. - Weznem ten obrazecek po mamie niebozycce.
                                                                                            113
I zdejmuje obrazek ze świętą Genowefą znad pościeli
- Weź - powiada Kuba.
- A ja se weznem siekiere - mówi Róża.
- A ja koze - powiada Ulka.
- Ka pudzieme?
- Ino podźcie.
Wyszli. Zaparł Kuba drzwi od chałupy. Obejrzał się na nią - westchnął, splunął i machnął
ręką.
- Podźme.
Poszły dziewki za nim.
Prosto w brzeg, za wodę w pola. Na Pardółówkę, z Pardółówki w bór, w regle, poza regle w
Tatry. Białą Wodę przeszli, ponad las, popod Zielony Staw, ku Żelaznym Wrotom. Rano było,
jeść się ogromnie chciało, nie było co z domu wziąć, borówki tylko po drodze skubali.
- Tato, juz ni mogem dalej przez jedzenia - mówi Wikta.
- Cos ja ci dom?
- Ka to pudzieme, tato? Hań, w skale? - mówi Ulka.
- Hej.
- Zej haniok ani borówek ni mas - mówi Róża.
- Ni mas.
Umilkli. Koza się pasie na trawie; miele w zębach.
Wstała Róża z ziemi, bierze siekierę, idzie ku niej - łup ją w łeb obuchem.
Padła koza, ani zipła. Poderżnęła jej Róża gardło ostrzem.
- Tato! krzeście watre! - mówi.
- Koze-eś mi zabieła - woła Ulka.
- Dyjbyk tamok i tak nie wysła - odpowiada Róża i pokazuje na turnie.
- Luto mi bedzie za niom - mówi Wikta.
- Koza beła moja - mówi Ulka.
                                                                                         114
- Taka twoja, jak i moja! - odpowiada Róża.
- Ale ja jom z domu za jena!
- Beła naska, wspólna!
- Ale ja jom wiedła!
- Ale ja jom zabieła!
Zrobiło się cicho; strasznie dziko krzyknęła Róża.
- Nie kces jej to jeść, ino tata watre słozom? - mówi po chwili Róża i bierze się skórę łupić.
Zacięła Ulka usta, a Wikta płacze.
- Dobrze Róża zrobieła - odzywa się Kuba, który tymczasem chrust na ogień zbierał - ja by
jom som beł zabieł. Aniby hań nie wysła, ani jeść ni ma co.
- W te turnie pudzieme?
- W te.
- Coz hań?
- Węgry, Luptów.
- A hań?
- Bedzieme patrzeć.
- Pudziemó na robote? Słuzyć?
- Ja was nie na to hował, cobyście między ludzi sły. Kozę ze skóry obdarli, co upiekli, część
zjedli, część ze sobą zabrali. Pierwszy raz dziewczęta mięso jadły.
- Smakowała ci śtuka? - pyta się Róża Ulki. Ulka usta zacina, a Wikta mówi:
- Ej, juz nam nie bedzie becała! Zjeść jek zjadła i jesce bedem, ale mi jej zal.
- Hej, dziecko! - odzywa się Wodny Kuba. - Kieby cłowiek fciał syćkiego załować, co nie jest
tak, jakoby miało być, hnet by morze wypłakał.
Westchnął, splunął i ruszył naprzód.
Z głazów w kosodrzewinę, z kosodrzewiny w skały, przyszło po żebrach nad urwiskami
popod Litworową Turnię iść, zdawało się, że skała spod nóg ucieka.
- Tato! - woła Wikta. - Widzi sie, co odpadnem!
- Nie patrz dołu pod sie!
                                                                                             115
- Ej! Kiela tys to hań przepaść! - woła Róża i patrzy w dół.
- Pazdury sie fcom pieknie pozuruwać! - woła UIka.
- Dzier-zcie sie! dzier-zcie sie! - napomina Wodny Kuba. - Bo wtora by haw durkła dołu, na
prag sie zetre!
- Tak sie mi widzi, ze juz nóg ni mam! - woła Wikta. - Jakoby k leciała w powietrzu!
- Smierzć pod tobom! Nie patrz pod sie!
- Hej! Hej! Joj! Jak leci - woła Róża, strąciwszy nogą głaz.
- Jak warcy!
- Ozbieł sie!
- Kiela to usypa za nim!
- Jak hucom!
- Jak dudniom!
- Turrr!
- Is! is! Woda!
- Staw!
- Jak sie świeci!
- Kielo to słońca na nim!
- Tato? Tato! Wicie? Staw!
- Widzem.
- Ka je ta w dole!
- Zywy byś nie doleciał!
- Ino sie cerni a świeci!
- Wiater od niego pociąga.
- Nie od niego, ba z turni.
- Tato! Tato! Icie?! Kozy! Kozice!
- Ka?!
                                                                                         116
- Hań! Haniok! Hore patrzcie! Ka ten upłazek! Taka płasienka zielona! - Widzem! Widzem!
- Zje ka? Kaz som jest?
- liii - hi - heu!...
- Widzem! Widzem i ja! Ej wiera! Zenom tyz!
- liii - heu!
- Ino sie piarg kurzi!
- Jedna, dwie, trzi, śtyry!
- Pienć, osiem, seść, jedenaście!
- Be z pietnaścioro!
- Abo więcyl!
- Be trzynaście!
- E dy my ik już więcyl nalicyli!
- Jedna dwaścia - ozwał się Wodny Kuba.
- Is! Is! Jedna dwaścia!
- Przepadły w turniak!
- Teloz by ik nigda nie belo!
- Tak i z błogosławieństwe boskiem bywuje - rzekł Wodny Kuba.
Z żeber skalnych w upłazy, w żleb - po piargach, po rumowisku szli ku przełęczy.
- By sie haw przynamni głowa nie zawraca - mówi Wikta.
- Tamoj sie widziało, co trza bedzie gwałte dołu odpaść - mówi Ulka.
- Skrzidła by sie beły przidały - mówi Róża.
- Cos to przi tym na smreka wyleść!
- Abo na jedle!
- Sto smreków by trza postawić jeden na drugim.
- Tysionc!
                                                                                      117
- Moze sto tysięcy? Wyszły na przełęcz.
- Tato! Rany boskie! Cy sie mi śni je?! - woła Róża.
- Luptów!
- Cos to hań? To białe?
- Miasta, dziedziny.
- Kiele pola!
- Jak hań jasno!
- Nigda u nas tak jasno słońce nie świeci!
- Kiela rówień!
- Na lawom renke Śpis, na prawom Orawa.
- Kiele lasy!
- A haniok? Góry?
- Niźnie Tatry.
- Wyse jak naskie?
- Nise.
- Kieli świat!
- Anibyś nie pedział, ze taki może być!
- Hej! Wielgi je tyz!
- Syrzść! Zdłuźść!
- Piekny je tyz!
- Hej, Panie Boże! Ze tys piekny!
- Wesoły!
- Jaz radość!
- Hań pudzieme? Dołu?
- Bedzieme patrzeć.
                                                     118
- liii - hę - heu!...
- Ginie głos.
- Strasna pustka dookoła.
- Kiele to turnie nad nami!
- Jak kościoły!
- Tędyj ino mozna przeńść?
- Nie. Więcyl takik przełącek w Polskim Grzebieniu Pojedli znowu koziny.
Wiedział Wodny Kuba o Batyżowieckiej Dolinie i o kolebie w niej, bo tam, młodym będąc,
jedno lato owce liptowskiemu gaździe pasał. Dawno. Wykręcił spod Żelaznych Wrót poza
Batyżowiecki Szczyt, uniżywszy się ku Kończystej, nad stawek mały, co tam leży; przeszedł
grań; skiełznęli na dół po ścianach. Słońce zapadać miało niedługo. Cała dolina liptowska
poczęła się zalewać, tak jakby pozłacanymi fiołkami słońce prószyło. Gęsto. Znalazł Kuba
kolebę; niedaleko stawu.
- Hawok bedzieme nocować, tato?
- Hawok.
- A jutro pudzieme dalej?
- Bedzlemś patrzec.
Noc i dzień wypoczywał Wodny Kuba ze swoimi dziewkami. Już się i kozina poczęła
kończyć. Po drugiej nocy rano popłoch się zrobił w Batyżowcach, we wsi. Z trzody, co się
pasła popod Tatry, zginął wół. I popłoch jął się szerzyć po okolicy. To kupca wędrownego coś
napadło w lesie, zabiło i obrabowało, to się do wsi albo i do miasteczka podkradło i zabrało,
co mogło, to z trzody ginęły woły, krowy, owce.
Kto?! Co?!
Zbójniki z Polski spadły zza Tatrów na dziedziny, obrabowały karczmę albo dwór albo
ukradły byczka - i uciekły, skąd przyszły, ale to siedziało w miejscu. Gdzie?
Już się i zimno zrobiło, a to siedziało. Grabież, mord spadały, jakby je turnie wyrzucały z
siebie i znowu w siebie chłonęły. Okolica musiała drżeć - Batyżowce, Gerlachowce,
Mięguszowce, Poprad, Sławków, Czorba.
Tymczasem dziewczęta Wodnego Kuby nabrały ciała, poubierały się w nowe koszule i
spódnice, a w kolebie był schowek między kamieniami, umyślnie wyrobiony, w nim miedź,
srebro, złoto, korale.
                                                                                            119
- Juz by my i gazdowstwo kiele tele kupili - mawiał Wodny Kuba. obrosły, czarny, smolny,
leżąc przy ogniu między trzema swoimi dziewkami. Siekiery przy nich, noże, nawet pistolety
skradzione.
- Alek go pacła! - mówi Róża. - Ino raz spad na ziem!
- Pacłak go i ja!
- I ja! - chwali się Wikta.
- A tamtegoś nie fciała, kie my ci kazowały, co jesce zywy beł.
- Do wszydźkiego sie trza prziucyć - rzekł Wodny Kuba.
Ludzie widywali czasem po drogach starego, siwego chłopa i trzy dziewki obdarte, bose.
- Skądeście?
- Z Polski.
- Dokąd idziecie?
- Bieda nas zenie.
- Zarobku szukacie?
- Zarobku.
Niejeden opatrzył, dał, nikt się nie domyślał. Siekiery były krótkie, pochowane pod płachty,
krócice za koszulą. Tak się przewiadywali. gdzie co ukraść można, gdzie jaki kupiec,
karczmarz, bydło. Jak się nie dało ukraść bez mordu - mordowali. Spadali znienacka w nocy,
nie
wiadomo skąd; przepadali w lesie jak widmo. Zostawał tylko strach.
Legiwał Kuba przy watrze nocami, zatulał się w płachty i w kożuch i myślał. Dziewki twardo
spały, ale on, stary, licho już sypiał. Myślał więc o przyszłości. Tego wszystkiego do czasu
było. Naprzód niezadługo przyjdzie zima - śnieg już przepadywał czasami - wtedy nikt nie
wytrwa w kolebie w górach. Dalej ludzie spostrzec się muszą, kto to rabuje. Stare chłopisko
siwe, trzy kobiety - dobrze, ale i to wzbudzi podejrzenie. Rabunki się powtarzają, mordów
było ze trzy. Dobra nazbijanego już jest kielo telo. Trza do chałupy wrócić. Wyzimują się, a
na wiosnę, niby na robotę pójdą, w rzeczy gdzie jaki kawałek gruntu kupią i nie wrócą więcej.
Wyniosą się za Nowy Targ, za Obidową. Dziewki się za mąż wydadzą, tłuste, czerwone na
gębie, zabrały się, aż miło spojrzeć. Wodny Kuba będzie Ziemnym Kubą. Przecie się los za
wolą Boską odmienił.
A dziewki żyły jak w ogniu. Nauczyły się biegać po turniach jak kozy. przez las jak wilki.
Wicher im wypalił twarze, krew się im płomieniła pod czarną skórą, żar je palił. Pierwsza
kradzież im zgrabnie poszła. Ojciec wołu w kosodrzewinie za rogi złapał, pysk szmatą
                                                                                             120
okręcić kazał, uwiedli go w gąszcz, obuchem w łeb raz, drugi, trzeci - zabiła Róża. Było
jedzenia na parę dni, dopóki się mięso psuć nie zaczęło.
I napad pierwszy na drodze też się powiódł szczęśliwie. Idzie stary chłop drogą z trzema
dziewczętami; nie bał się kupiec, choć las był. Biały dzień zresztą.
- Niek bedzie pokwalony - mówi mu stary mijając i uchyla kapelusz.
Kupiec Niemiec musiał być, nie odpowiedział, tylko głową kiwnął, d w tej chwili stary się
obrócił i buch go w głowę sękaczem. Kupiec padł. Stary mu poprawił raz, drugi, nożem
dodżgał. Tego tylko Róża wycięła raz obuchem. Ale drugiego, karczmarza, już ona pierwsza
nożem po gardle na spaniu przejechała. Kazała Wikcie dobić go, sama z Ulką i ojcem
skrzynkę za pieniędzmi rozbijała; nie chciała Wikta. Ale przy trzecim razie, kiedy znowu
wędrownego kupca napadli, już i ona raz mu obuchem w ciemię dała.
Różę opanował szał grabieży, a nawet mordu. Kiedy kilka dni nigdzie nie szli, usiedzieć nie
mogła.
- Musem kie podpalić te dziedziny - mówiła, patrząc ze zrębu turni na miasta i wsie po Spiżu i
Liptowie.
Już nie stary ojciec, ale ona bywała hersztem wypraw. Naprzód szła z siekierą pod płachtą, z
pistoletami za koszulą. Ona broni dostała. Okradła sklep korzenny w Popradzie. gdzie i broń
sprzedawali. Wśliznęła się oknem sama w nocy. wygiąwszy tyle kraty w oknie toporzyskiem,
że się zmieścić mogła. Gdyby ją był kto usłyszał albo zobaczył, byłaby przepadła. Ojciec i
siostry stali za węgłem domu z przeciwka, gotowi do obrony, ale i do ucieczki. Gdyby się nie
dało wybronić, lepiej jednej głowy, choć siostry i córki, odżałować niż swoje stracić.
Serca im dygotały w piersiach. To była najzuchwalsza, najśmielsza kradzież.
- Nie bałaś sie, ze cie przisiednom? - pytała Wikta.
- Ej! Ani roi do myśli nie przisło. Kiebyk sie beła bała, nie bełabyk lazła.
W dolinie przy stawie, w lesie podczas napadu: zdawało się. że rosła. Kiedy pomiędzy ludzi
szła, kurczyła się i gięła, pół jej ubywało. Bała się ludzi, nie cierpiała ich.
- Kąsałabyk, kie między nik wlaze - mówiła - jaze mi zukwy skacom.
UIka kradła najlepiej. Zawsze ona najwięcej przyniosła łupu, zwłaszcza pieniędzy. Nie uszło
nic jej oka, niczego nie minęła. - Ulka ma w palcach światło - śmiały się z niej siostry, bo
żeby najciemniej w jakim sklepie albo w komorze było, zawsze ona, co trzeba było, znalazła.
Ona była gospodynią w kolebie, ona gotowała, chowała w skrytce grabież, żeby nie zamokła,
prała, ogień robiła. Jak odrobiła swoje, legła i spała.
Wikta, najmłodsza, leciała z innymi, bo się sama bała zostać w górach, ale się na wiele nie
przydała. Unosiła w góry to, co jej ojciec i siostra do niesienia dali, ale sama mało co ukraść
umiała. Kiedy stary Kopiński leżał przy watrze i fajkę paląc, w głowie plany na przyszłość
układał, Róża ostrzyła noże na gładkiej skrzyzali albo suszyła proch, a Ulka koszule prała lub
                                                                                              121
pieniądze liczyła, co jej się nigdy nie sprzykrzyło, kładąc je w kupki dla rachunku; Wikta
wypatrywała kozy, świstaki, przypatrywała się siwarnikom, jak koło stawu po kamieniach
chodziły, ćwierkając, świergocąc, mentlom skalnym, co po turniach latały, i jaki tam ptak się
pokazał. Śpiewać byłaby rada. ale ojciec głośno bronił, żeby gdzie kto nie usłyszał, choć
sroga pustka była wszędy naokół; więc nuciła z cicha, co jej się przypomniało, i wyskała po
cichutku: lii hi-heu!... Rada by była strasznie owce mieć i po halach je pasać. Najładniejsza
była z sióstr, ale wątlejsza i słabsza.
I byłoby wszystko dobrze. Tak się stało, że zlecieli na grabież ku wsiom za pogody.
Tymczasem napadał śnieg i tropy po nich zostały. Wybrali się ludzie w pogoń za śladem,
wicher jednak straszny przyszedł, drzewa łamał. więc wrócili. Jeden tylko śmiały strzelec,
rodem ze Sławkowa. uparł się iść, a uparł się tym więcej, że go tropy dziwiły, bo jedne stopy
chłopskie, ale inne drobne, kobiece. Chłop i trzy baby. Na świętego Marcina! Cóż to może
być?! Baby za zbójników nastały?!... Nie wiedział on nic o Kopińskim i jego córkach, ale
rozumiał, że wicher l tę bandę musiał gdzie zatrzymać. Wziął strzelbę, siekierę i ruszył.
Choć wicher śniegiem ciskał, tropu nie stracił. Tak szedł, jak za dzikiem albo niedźwiedziem.
Ale ci, co uciekali, nie ustawali w drodze. Coraz wyżej oni szli w góry.
I mądrzy byli, bo się w kosodrzewinach rozbiegli, każde osobno poszło.
- Snieg by nas móg zradzić - mówił Wodny Kuba. -
"Trza ino dobro ze skrytki zabrać, musime uciekać, skąd my prziśli.
To go trapiło, jak tu po śniegach przejść. Którędy przeszli popod Litworowe, nie ma mowy.
Ptak by chyba przeleciał. Wiedział on o przejściu poza Garłuchowskim Szczytem, którędy
łatwiej, ale trzeba było szczyt obejść,
uniżać się ponad Wielką Dolinę. Spotka pogoń, jeżeli ściga, rozbiegła się - może być źle.
- Bedzieme sie bić - mówi Róża.
Rozsiali się w kosodrzewinie, żeby trop zmylić, mieli się przy kolebie zejść. Nie czekać
potem nic. niech co chce będzie, w nocy stamtąd wyruszyć. Da się, to ku Wielkiej Dolinie;
nie da, to ostrożnie ku lasom się spuścić i lasami popod Tatry drzeć, gdzieś ku niskim
przełęczom; ku Orawskim Tatrom, ku Krzywaniowi. W nocy gonić nie będą. Żeby tylko w
lesie nie zbłądzić. Ale tu stary
Kuba liczył na Różę. - Ta se wsędej do rady - uspokajał się.
Co do Róży, to ta liczyła, że i trzem chłopom sama dostoi: dwóch z pistoletów, trzeciego
ciupagą.
- Dyj i oni zbroje mozom mieć.
- Niegze majom! Ja ta o ik zbroje nie pytam, ino o swojom.
Tymczasem sławkowski strzelec wybrał chłopski trop i za nim szedł. I wyszedł na rówień
kamienną koło stawu, na brzeg, gdzie go z koleby nad stawem było widno. Wzięli go
                                                                                            122
Kopiński z córkami na oko. Patrzeli, czy więcej ludzi nie idzie. Dobra bronić postanowili do
śmierci. Stracić to, co tak krwawo zarobili?! Stopy i ręce kalecząc, po tylim czasie bez dachu
nad głową, mieszkając wśród kamieni, jak zwierzęta dzikie, naraziwszy się tyle razy na
schwytanie, na śmierć, po tylu wytrzymanych ulewach, nawałnicach i zimnach?! Na to by to
mieli wszystko przetrzymać, żeby Im kto teraz miał krwawą zdobycz, krwawe dobro
odebrać?! Czy kiedy jaki gazda, jaki rolnik, który bogaty Galica, Chowaniec czy Para, wylał
tyle ciężkiego potu, co oni, natrudził się tyle, na-dźwigał, namęczył?! Nawet Wikta ściskała
pistolet w ręce, choć się go zawsze dotąd bała.
Ale nikt się nie pojawił pod stawem, a ten człowiek, który przyszedł, widocznie znużony
bardzo, porozglądawszy się wokoło i nic nie ujrzawszy, siadł pod wielkim głazem, oparty
plecami, siedział, rozglądał się, fajkę palił, aż zasnął. Widać było.
Wtedy Róża i Ulka podkradły się ku niemu z nożami.
Spał tęgo.
- Zabić go! - szepnęła Róża.
- Nie! Związać go! Powie nam, cy nas ścigajom.
- Ej, wiera! Ale s cym związać? Ulka pomyślała trochę.
- Spodnicami!
Zdjęły wierzchnie spodnice, skręciły.
- Do garła mu nóz prziłozem, a ty wiąz! - rzekła Róża.
Pod szpicem noża obudził się strzelec, ale już nie drgnął, tylko oczy otwarł. Szpic noża czuł w
skórze na krtani. Ręce mu Ulka wiązała spódnicami w tył na plecach.
- Diabłyście?! - ozwał się, kiedy mu Róża nóż ze skóry wyciągnęła.
- Diabły! Podź!
- Wyrwę się!
- Sprógujl
I Róża przytknęła mu znów nóż do gardła.
- Podź!
Przywiodły go do koleby. Zdumiał się.
Stary chłop przed nim, zarosły jak las, czarny jak torfowisko, tylko mu się włosy bielą jak
mech siwy na smreku. Przy nim dziewczyna, młoda, ledwie dorosła, z pistoletem w ręku, koło
niego dwie wiedźmy młode i ładne, a bujne jak lipy. Spódnicami go związały na śnie i wiedą.
W kolebie mieszkają, widno, sprzęt nawet niejaki jest.
                                                                                            123
Zdumiał się strasznie.
Stary Kuba myślał: udać przed nim, że to nie oni rabowali - ej! na co? Nie uwierzy, a i tak
żywy nie może odejść.
- Scigajom nas? - spytał.
- Prawde mów! - rzekła Róża, dotykając strzelcowi twarzy nożem.
- Ustali. Wiatr ich wrócił.
- Dobrze. S cymeście go związały? Spodnicami?
- No.
- Dobrze. Trza poprawić.
Związali strzelcowi ręce i nogi powrozem, przewiązali usta, aby nie krzyknął.
Stary Kuba myślał: albo go zabić od razu, albo też zmusić do niesienia zdobyczy, dokąd się
da, a potem zabić. Tak zdecydował.
Ściemniać się jęło l nikt nie nadchodził. W nocy nikt tu nie pójdzie po śniegach świeżych,
ślizgich i miękkich.
Wiatr zresztą tropy musiał zawiać bez śladu. Naszła od północy spoza wierchów gęsta,
posępna mgła.
Wodnemu Kubie bezpieczniej się wydawało przejść poża Garłuchowski Szczyt ku Polsce, niż
zniżać się ku Liptowu, ku niższym przełęczom. Ale nie pamiętał, którędy popod
Garłuchowskie Turnie przejść, żeby na przepaście nie trafić.
- Pilnujcie go haw - rzekł - a ja przelece przeźreć, ka puści? Jak noc nie bedzie ciemno, w
nocy pudzieme, jak be barz ciemno, lem świt. To bieda, ze gmy ciągnom.
- Byście ka nie zaskocyli, tato.
- Bedem skale kład na znak. Ono we mgle hnet pogłupi cłowieka. Hnet zgłupie.
- Wracajcie wartko.
- Ino przeźrem. Pilnujcie tego cłeka.
- O! Jus my go hawok upilnujeme! Lecie, tato, co thu!
- Duhem!
Poszedł.
                                                                                            124
Pojadły dziewki. Wikta odwiązała usta strzelcowi, dała i jemu. Śmiały człowiek był, zaczął
żartować. Sam się ze siebie śmiał, że się dziewkom dał wziąć.
- Cóż wy ze mną zrobicie? - spytał.
- Ozwiązeme ci nogi, pomozes nam dobro nazbijane nieść. Pote cie zabijeme. Tak tata radzili.
- Ej, to mnie przecie nie zabijajcie!
- Zradziłbyś nas!
- Nie zdradzę. Przysięgnę!
- Jako tata ukwalom. tak bedzie.
Kiedy mu Wikta dała pojeść, Ulka mu przyniosła flaszkę z wódką i przytknęła do ust; zaraz
wstała Róża i przyniosła mu wina.
Wikta mu podłożyła serdak pod głowę; Róża wtedy podsunęła mu drugi pod plecy; zaraz
wstała Ulka i przyrzuciła mu czuchą Ojcowa nogi od chłodu. Nie zawiązywały mu już ust.
Mówiły, żeby im odpowiadał. Słuchały. Jak się jedna spytała, czy mu się chce jeść, zaraz
się druga pośpieszyła spytać, czy mu się nie chce pić, a trzecia była zła.
Przypatrywały mu się zrazu śmiało. Ale potem jedna na drugą poglądała, czy nie widzi. Kiedy
się spotkały oczyma na jego twarzy, czerwieniały. Młody był, może miał dwadzieścia pięć lat.
Chłop rosły, bujny, ze strzelecka ubrany, jasną miał, młodą brodę, krótko przy twarzy,
niebieskie oczy.
Mgły szły gęste, coraz gęściejsze. Począł się i zbliżać wieczór. Wychodziły wyglądać jedna
po drugiej; stary nie wracał. Czekały - nadeszła noc.
Złożyły watrę, bo i pewne były, że nikt nie ściga i w takiej mgle ani ognia, ani dymu nie
widno.
Opatrzyły strzelcowi dobrze powrozy i legły koło ogniska na sen, strzelca mając między sobą.
Usta mu zawiązały. Ojciec przykazał, żeby tak było.
Kiedy się obudziła Róża, mgły nie było, noc jasna.
Tumie czarne nad stawem, staw jak czeluść. Księżyc poświecał z nieba; pół go było.
Cicho.
Uniosła Róża głowę z posłania, patrzy: strzelec, jak był, jednym bokiem przy ogniu, z drugiej
strony UIka, przy nogach Wikta. Róża była mu koło głowy. Tak się jej zdało, że Ulka udaje,
że śpi, a Wikta głowę schyliła, kiedy ona swoją podźwigła. Strasznie się jej blisko obie
siostry wydały strzelca, bliżej, niż kiedy spać legały. Przysunęła się i ona ku niemu.
                                                                                          125
I powoli zaczęła się ku niemu przybliżać, ale tak musiała robić i Ulka, bo się zetknęły, Róża
kolanami z jej głową.
Zadrzemało się Róży.
Budzi się po chwili; znalazła swoje kolana odsunięte oparte o plecy Ulki; wsunęła się i ona
prawie całkiem między nią a strzelca. Podnosi głowę: Wikta przyciśnięta do strzelcowych
nóg. Strzelec śpi albo udaje.
Szarpnęło Różę. - Co się pchas?! - mówi do Ulki - Pąk sie! -
l trąca ją w ramię.
- Ty sie pąk! - odpowiadała Ulka.
Umilkły. Sapanie jakieś wzdęło pierś Róży; dycha i Ulka, aż jej nozdrza świszczą. Nic nie
mówią do siebie, ale się cisną, jedna drugą: Róża Ulkę w ramiona, Ulka Różę plecami w
kolana. Odepchnąć się chcą.
A we Wikcinych piersiach ogień. Sunie się, sunie cichutko jak wąż ku strzelcowym nogom,
coraz bliżej, coraz bliżej. I słyszy, jak Róża mówi: - Nie pchaj sie! Pąk sie! Pąk sie, kas beła!
- Pąk sie ty! Kajek beła, tamek jest!
- Nieprawda! Mnie zimno!
- I mnie zimno!
- Dociś drew!
- Sama se dociś! Umilkły.
- Ej! - byk cie nie kopła! - mówi po chwili Róża.
- Abo ja tobie! - odpowiada Ulka.
Znowu umilkły. Sapały, sapały, zdawało się Wikcie, że zasnęły. Zdrzemała się i ona - wtem
coś ją potrąciło w twarz. Otwiera oczy - patrzy: Ulka nad strzelcem schylona, prawie leży,
ręce na nim trzyma.
Jakaś wściekłość przejęła Wiktę. Zerwała się na kolana. krzyczy: Co robis, Ulka?
W tej chwili obudziła się Róża i też się porwała z posłania. Ulka nie zdążyła strzelca puścić -
patrzą na siebie.
- Ulka! - odzywa się Róża groźnie.
- Co?! - odpowiada Ulka, a głos jej drży z nabrzmienia w piersiach.
- Ty?!....
                                                                                               126
- Cos?!...
- Odeńdzies?!
- A ty jako?!
- Coś f ciała?!
- A ty?!
- Ja go hycieła!
- Ja go wiązała!
- Moześ go ozwiązać fciała?!
- A ty co byś fciała?! A kiebyk go i ozwiązała, to co?!
- Mój jest!
- Taki i mój!
- Twój?!
- Zej to mi go weź!
- Jako bedem fcieć!
- Abo ja!
- Ty?!
- Moze ty?!
Zbliżyły twarze ku sobie - zdawało się Wikcie, że sobie zębami grożą, tak blisko były siebie.
- Idź! - krzyknęła Róża i chwyciła strzelca za ramiona.
- Ty idź! - odkrzyknęła jej Ulka, łapiąc go wpół. Przy blasku ognia zobaczyła Wikta jakiś
przewściekły gniew na twarzy Róży. Porwała się ona na nogi, kopnęła Ulkę, aż ta się
pochyliła; schwyciła strzelca pod pachy i uniosła go nad ziemię, jakby go odwlec chciała.
Chwilę się zdawało Wikcie, że się Ulka rzuci na Różę, ale widocznie się bała; odtrąciła tylko
Wiktę z całej siły. Wikta przysiadła od ciosu i skoczyła wściekła na nogi. Kiedy Ulka złapała
strzelca za nogi koło kolan, aby go nie dać ciągnąć Róży, Wikta, sama nie wiedząc prawie, co
robi, ślepa z uniesienia, objęła go pod uda. Poczęły go ciągnąć, szarpać, każda ku sobie. Z
zawiązanych ust strzelca wydobywało się chrapanie, zrazu chciał krzyczeć, potem znać, że
jęczał. Ulka, najsilniejsza, darła go za nogi ku sobie. Wikta mimo woli jej pomagała. Targnęły
ku sobie Różę jeden krok. dwa, trzy.
- Cyjze bedzie? - stęknęła Ulka.
                                                                                            127
Róża chciała się zaprzeć nogą o głaz, ale nie zdołała. Znów dwa kroki pociągnęły ją ku sobie
siostry. Wtedy krzyknęła: - To se go biercie! - szarpnęła ciało z wysiłkiem ku sobie i z całym
zamachem grzmotnęła głową strzelca o kant głazu. Jęk przeraźliwy wydarł się spod szmaty na
ustach.
Naokół prysły krew i mózg.
Puszczony spod ramion przez Różę, strzelec runął z rąk Wikty i Ulki. Puściły go przerażone.
- Zabiełaś go! - wrzasnęła Wikta.
- Zabiełaś! - powtórzyła Ulka.
- Zabiełak! - odpowiedziała Róża. - Teraz ze je was?!
Oparła się o głaz tyłem i rękoma, gotowa do walki. Wikta przyklękła przy leżącym strzelcu,
zdjęła mu opaske z ust. Jęknął, ale ledwo, słabo i jakby ostatnim tchem. Ulka skoczyła po nóż
i porozcinała powrózki, którymi był związany. Mało co poruszył sobą jeszcze. Musiał skonać.
- Zabiełaś go - szepnęła Ulka.
- Zabiela - powtórzyła Wikta. Klęczały przy nim, jedna z opaską w ręku, druga z nożem, obie
pokrwawione.
Róża odwróciła się, stała chwilę nieruchomo, a potem zaczęła jakimś kijem ognisko
rozrzucać. Zostały tylko tlejące, przepalone drwa i węgle. Stało się ciemno.
W tej chwili ozwał się z nieopodal głos Wodnego Kuby:
He - he - heu!...
- Tata idom! - drgnęła Ulka.
- Jesteście ta?! Bez cos watre osdskujecie?! - wołał Kuba.
Zbliżając się mówił: - Gmy mie zasły, widziało sie, co przepadnem. Cysto pieknie jek
zgłupiał. Tagek seł, jak ślepy. Wyniesło mie psie mięso jedne kasi w takie źleby, co sie
widziało, ze juz gwałte hań trza bedzie ostać. A nie widno nika nic; gma i gma. Dobrze mie
juz janieli sej-mować z tyk turni fcieli. Pobłądziłek, zakrącało se mnom... Je cos to haw?! W
imię Ojca i Sena!... Kis to sto dia-sków?!... - Nadszedł i zobaczył przy księżycu strzelca na
ziemi nieruchomego, a z rozwiązanymi rękoma i nogami.
- Cos sie stało?! Cozeście takie niemowy?!
Chwycił suchą gałęź, przygotowaną na ogień, zatlił ją, rozpalił i począł patrzeć.
- Łeb ma ozbitom! W imię Ojca i Sena! Wtos to zro-bieł? Cy sie ozwiązał i uciekać fciał?
Oglądał go coraz lepiej, mówiąc do siebie: - Odzienie na nim potargane, durkniony je
ciemieniem o skałe...
                                                                                             128
Powrózki noze posprzecinane... nie porozruwane nijako...
Obrócił się do córek: - Cyście go wy ozdarły jak orły?...
Dziewczyny milczały.
- Ze cos zrobieł? Dyj sie sam o skałe nie prasnon ani
sie znika nie sulnon, bo nie miał skąd. Cos zrobieł? Dziewczyny milczały.
Wodny Kuba przywykły był ostro przewodzić w rodzinie, tupnął więc nogą ze złością i
krzyknął z gniewem: - Powiecie, weredy jedne, cy nie?!
Dziewczyny stały koło strzelca i milczały. Róża patrzała na ojca bystro otwartymi oczyma,
Ulka odwróciła twarz w bok, Wikta wsadziła koniec fartucha w zęby i spuściła głowę. Wodny
Kuba stracił resztę cierpliwości, złapał patyk spod ręki i skoczył ku Wikcie.
- Powies lebo nie?! Dyrlago zatracona!
Wikta się przelękła, cofnęła, zasłoniła ręką i krzyknęła ze strachem: - My go zabieły!
Wodny Kuba wstrzymał się, jakby go spod ziemi za pięty chwyciło. Chwilę niemo stał, potem
zawołał ze zdumieniem: - Zabiełyście?
- Zabieły - powtórzyła Wikta i dodała z trwogą szybko: - Róza go zabieła. Wodny Kuba nie
mógł ochłonąć ze zdumienia.
- Jazek zmiertwiał - rzekł. - Zabiełyście go? Ale na co? bez co? Cy se sam na spaniu powrózki
poozcinal i uciekać fciał? Abo fciał hipnonć do was? Ale dyj przecie związany beł co cud!
Cyście mu wy ozcieny powrózki?
- My, ale jus na trupie - rzekła Wikta. Wodny Kuba usta otworzył ze zdziwu.
- Hnet byś o rozum prziseł - rzekł. - Toście go związanego umęcyły?! Dziewczyny milczały.
- Bez co?!
Róża poczęła patrzeć w dół, Ulka odwróciła jeszcze więcej twarz, a Wikta wzięła znowu
koniec fartucha w usta i spuściła głowę. Wodny Kuba stał przed nimi i patrzał na nie kolejno
przy świetle księżyca, który wyszedł z chmur i wisiał na zrębie Batyżowieckich Grani,
przedarty i zaiskrzony na ośnieżonych skałach.
- A cozeście go zjeść fciały cy jako? - ozwał się po chwili.
Patrzał na nie. - Hm - rzekł - coz sie tak hańbicie? Głowyście pospuscały, nie patrzicie do
mnie śmiało... Ej! - wrzasnął nagle, znowu wpadając w złość. - Abo
mi tu w te razy powrócić, abo, przi sam Panu Bogu, ja was krotni miliońscyl Tu was
porombiem.
                                                                                            129
Chwycił siekierę we wściekłym gniewie. Wikta i UIka skoczyły ze strachu, choć jeszcze
kroku z miejsca nie ruszył, a Róża ozwała się gardłowo: - Wydrzeć mi go fciały... Beł mój...
Bez to...
Wodny Kuba znowu się zdumiał niesłychanie. - Wydrzeć - powtórzył. - Jakos to? Nie
rozumiem temu... Jako wydrzeć? Na co?...
- Ulka się ku niemu pchała - rzekła Róża.
- I Wikta tys! - zawołała prędko Ulka.
- I Róza! - krzyknęła Wikta urażona.
- Obie sie pchały - rzekła Róża.
- I ty tys! Jesce barzej! - zawołały UIka i Wikta razem.
- Tyś sie pchała pierso! - krzyczała Ulka.
- Ba ty! - odpowiedziała Róża.
- Tyś go hycieła pod pazuhe!
- A ty za nogi!
- Wikta tys!
- Ja ino tak, boście wy ciągły!
- Ty! Tyś ku niemu pierso podjehała! - krzyknęła Róża.
- Baj to! Prawda! - odcięła się Wikta.
- Ona! - krzyknęła Ulka także na Wiktę.
- E! Moze?! - broniła się Wikta. - Tyś na nim legała, nie ja!
Wodny Kuba słuchał i cudował się niemo; teraz nagle podniósł głowę, chwycił powietrze w
usta, przysiadł na ziemi i zaczął się śmiać: - Ha! Ha! Ha!l - aż się rozległo po ciemnej dolinie
koło stawu.
- Ha! ha! ha! - śmiał się Wodny Kuba. - Kiz by się i diaboł nazdał! Ha! ha! ha! Toście go
ozedrzeć pomiędzy sie fciały! Rany boskie! Pukne! Ratujcie mie świeńci janiołowie!... Pukne
od śmiehu!... Ha! ha! ha! Jaze mie kolki prejom... Na mój sto prawdu! Kiz by sie diaboł
nazdał, aj nazdał?! Ha! ha! ha!... Ha! ha! ha!...
Siadł na kamieniu i zanosił się od śmiechu.
- E dy... e dy... - począł mówić przerywanym od śmiechu głosem - e dy... trza beło za
kolejom... e dy... kabyście go beły ozdarły... na cęści... i tak by sie do równości nie dostało...
                                                                                                130
zadnej... co potrza... jedna by miała głowe... ha! ha! ha! ha1.. druga nogi... trzecia! ha! ha!
ha!... Pukne!... Pukne!... ha! ha! ha!... ha! ha! ha!...
Śmiał się, aż się na prawo i na lewo kołysał.
Róża patrzała na niego dziko szeroko rozwartymi oczyma, Ulka miała znowu odwróconą
twarz, a Wiktę porwał ojca śmiech i zaczęła pokwikiwać dziwnie, nieswoim śmiechem.
Kiedy się Wodny Kuba wyśmiał do syta, oczy z łez otarł, pas na brzuchu poprawił i włosy z
ramion odgarnął, wstał z kamienia i jeszcze przerywanym głosem począł mówić: - No...
dziewcęta... ale dzień hnet... trza w uciekaca... ścignonby nas wto zatela sukać... juz nas
hawok ośpihowali, oslade strzelcowom tyś najdom - - podźme, by my sie ka nie stretneli s
kiem...
Spojrzał ku strzelcowi. - Ej! Przidałby sie ten honielnik dobro nieść... No ale ta jako fciało...
Musime sie sami jako spomóc... Fryśko! Fryśko! Zbiera jcie sie! Gajdzice!
Dziewczyny chwyciły się roboty jak ogień; rade snadź, że się już myśl ojca odwraca od
strzelca. Ale Wodny Kuba, pakując i wiążąc zdobycze, śmiał się i drwił z nich: - O zackajciez
ta, zackajciez końdek... Aleście z Capkowskiego fajtu!... Sydźkie Capkule do hłopa jak
kot do sperki!... O hej!... O zackojciez tys, zackojciez!... Ino zeńdzieme dołu... Terazeście
tłuste, piekne... A co-byście sie jesce mnie starego nie hycieły... Ha! ha! ha!...- I znowu śmiać
się zaczął, aż wiązać na moment przestał.
- Diabłaście zjadły, aj, zjadły! - powtarzał. - Sakowite rzecy jek słisał we świecie, ale cosi
takie nie. Ale was przinagliło naremnie! Wiera ze tys! Ale przinagliło!
- Jeść se, dziewki, weźcie - ozwał się, gdy wszystko
było gotowe. - Ty, Ulka, zabier se, boś ty jeśna. No, podźme!...
Stęknął pod workiem, stęknęły i dziewczęta, jedna drugiej ładując na plecy. Mieli iść, kiedy
Wodny Kuba wstrzymał się nagle i rzekł: - Wiera! Dałby nam ten!
Po czym szybko zsunął worek z grzbietu, przystąpił
do zabitego strzelca, obrócił go do ziemi i wbił mu nóż pod łopatką do serca.
- No, teraz hybajme co duhu!
      SOBEK JAWORCARZ JAKI HONOR
                                            MIAŁ
Za wydanie Sobka Jaworcarza nałożonych było dwadzieścia dukatów nagrody. Ale nigdy
przenigdy byliby go nie chwycili, gdyby go jego honor nie zgubił.
                                                                                                131
Ścigali go dzień cały hajducy, strasznie zmęczony był. Odbiegł przecie ścigaczy, ale już
ledwie dech łapał. Świeciło się w jakiejś chałupinie przy drodze w Harklowej - wszedł.
Zastał babę, chłopa, troje dzieci, dwie dziewki i chłopaka wyrostka? wieczerzali.
Pana Boga pochwalił, powiada: - Dogoniłek sie drógami bez dzień, a i nie jadek nic,
kiebyście mi krapke kwaśnicy dali, widzem, ze jecie, bo mie jaze pali na wnuku. A pote byk
se ka lóg do rania.
Czy miał gazda wolę nocować go, czy nie – Sobek głową powałę wsparł - prosił go pięknie
na ławie siadać, kwaśnicy pić, ile chce.
Choć Sobek broni, prócz ciupagi, przy sobie nie miał, bo go z nagła zajęli, pozbierać się z
leżenia nie miał czasu, poznał chłop, że to nie bądź jaki będzie włóczęga. Odzienie miał
dochodzono, sponiewierane, ale widno było:
fajne. Co był, to był, bać się go chłop nie bał, wiedział, że mu nikt nic nie weźmie, bo nie ma
co; biedna była chłopina. Daje tedy Sobkowi kwaśnicy, na szopę go spać zaprasza, ale mu też
więcej nie świadczy.
Dziś przyszedł, jutro pójdzie, tyle się będą widzieli. A Sobka aż podsadzało na ławie, bo tego
był pewny, że jakby swoje imię powiedział, to tak się stanie, jakby zagrzmiało z pieca. Onże
to czternaście karczem żydowskich obrabował, on się z Zamku Orawskiego dwa razy
wydostał, on siedmiu huzarów węgierskich pod Hradkiem od dziewcząt, sam jeden, stołkiem
drewnianym tylko zbrojny, wypędził, on czterem hajdukom orawskim i z łańcuszków, i oków
się wyrwał, targając je jak szpagat; on wreszcie Żyda na Obidowej, który pieniądze miał w
ziemi zakopane i zdradzić nie chciał, za brodę i za pejsy do drzewa przybił, a karczmę
podpalił, za co właśnie za jego wydanie nagrodę naznaczono; on wreszcie tyle koni i wołów
ukradł, tylu ludzi pokaleczył i tyle najgodniejszego zbójeckiej kondycji matu na świecie
narobił, że słusznie mógł mniemać, iż jak powie swoje imię, to się tak stanie, jakżeby w izbie
z pieca piorun trząsł.
Co zaś spojrzał na jedną albo na drugą dziewczynę, to go szydło żgało. I nie wytrzymał w
końcu, choć wiedział, że po całej okolicy po wsiach i po miastach o nim obębnowali, i po
kościołach z ambon księża wołali; nie wytrzymał i rzekł:
- Ja Jest Sobek Jaworcarzów.
Taki honor bestyja miała.
Jak też powiedział - nie chybił. Chłop fajki do ust nie wraził, tylko rękę zatrzymał, babie
łyżka w miskę tyrkneła, dziewczętom oczy w słup stanęły, a chłopak się porwał z miejsca i
wyskoczył za drzwi, jakby go kto oparzył. Uciekł.
Wiedział Sobek, co robi; strasznie rad był. Pozierał dookoła.
- Wyście Sobek Jaworcarz? - bąka po chwili chłop.
- Ja.
                                                                                             132
Już nie na szopę, ale go na pościel zapraszali spać, a sami na szopę iść chcieli, choć strasznie
zimna była noc. Ale Sobek sobie w białej izbie posłać kazał - śmiało rozkazywał, prawo czuł -
a cieszył się, że się przecie pod dachem wyśpi. Już go trzeci tydzień tropili.
Honorowy człowiek był i swój honor w ludziach przypuszczał. Nie wątpił on, że chłop o
nagrodzie za jego wydanie wie. ale gardził myśleć o tym, że go wydać może.
- Przebaccie - rzekł zwyczajnie, wychodząc z izby czarnej.
- Z nicego - odpowiedział chłop i Sobek poszedł do białej izby, legł i zasnął.
A chłop duchem do wójta, wójt duchem po przysiężnych, po chłopów; zebrało się tego kupa,
dwunastu albo więcej, obstępować domu nie było co, w okienkach były kraty, weprała się
hałastra prosto do izby, gdzie Sobek Jaworcarz spał. Obyczajem zbójeckim ciupagę on przy
sobie położył, ale mu ją po cichu baba spod ręki zawczasu uprzątnęła.
Kiedy ujrzał światło, ludzi, sięgnął ku ciupadze - nie ma - skoczył z pościeli. Ale chytra baba
groch po cichutku po podłodze rozsypała. Zaraz poślizgnął się i padł. Przysiedli go i związali.
Tak wzięli w Harklowej za Nowym Targiem Sobka Jaworcarza z Brzegów, spod samych Tatr,
przed którego imieniem aż się, mówili, ziemia uginała ze strachu, gdzie płynęły Wag, Orawa,
Poprad i Dunajec. Przez zdradę chłopską i babską go wzięli. Szeroko słynął.
Kiedy go na wóz wsadzać mieli, żeby do Nowego Targu do starostwa odwieźć, rzekł on do
chłopa, co go zdradził:
- Cemuześ mi nie pedział, żeś biedny, a tego świń-stwa, coś mię wej przezradzieł, nie robieł?
Byłbyk ci dał i telo. i jesce więcyl, kielobyś fciał. Ale wam, kobieto, coście mi grohu pod
kyrpce nasuli, to jino do ocy napluć. Wydać - no, po wsiak i po miastak wołali, kazdy prawo
miał, mógek i ja sie nie kwalić, cok za jeden! Ej, na mój dusiu! Kieby nie te postronki! Jesce
byk tobom, jino byk cie do garzci hyciół, zatracona babo, lepi tyk przisięznyk wyonaceł jako
ciupagom! No, ostańcie tu s Pane Boge temcase. Ale sie na was nie bede mścił, bo sie oreł na
jastrzębiu jino wte mści, jakby go przy gnieździe spotkał. A wyście ta moim dzieciom nic nie
zwyrządzali, a hoćby wto i fciał, to bieda, bo ta po mnie jajko nie w jednym miejscu ostało.
Gniazd be po świecie z pół kopy abo więcyl. A i haw by moze beło jedno abo i dwa, jino ze
sie mi spać fciało.
Rad by był kapelusza na bakier poprawił, ruszył się, tylko że ręce związane miał. Dziwował
się wójt i przysiężny, i wszyscy chłopi na tę fantazyję.
- Cłeku! Nie wies, ka jedzies? - powiada wójt.
- Ka jade, widze, a i to wiem, ze dziwno pojade.
- Cemu?
- Bo mie konie bedom ciągły, a woły wiezły.
Taki jednak postrach jeszcze przed nim był, że go za
                                                                                              133
tę obrazę nikt nie uderzył; owszem, popatrzeli na niego chłopi z adoracją.
I byliby go może puścili, ale się każdy jeden na drugiego oglądał i na nagrodę liczyli.
Spodziewali się, że każdy coś dostanie. Bandą też na wóz siedli.
A Sobek Jaworcarz, ledwie ruszyli, zaraz im zaśpiewał na poczekaniu:
Oćkało mie g... ode nóg do głowy,
Tagek musiał jehać w Nowy Targ z Herklowej!...
Wściekali się, ale go bić nie śmieli; i tak jechali, klnąc mu, a on Im w śpiewkach urągał. Ale
nim dojechali do Nowego Targu, już mu nic nie mówili podziwiając wewnątrz dusz jego
fantazję i geniusz poetycki. On też im przestał urągać, śpiewał, jakby nikogo przy nim nie
było:
Ani tak nie idzie austryjacki Dónaj,
Jak se hodzieł drogom Jaworcarzów śuhaj!
Ani sie tak gwiazdy no niebie nie świcom,
Jak on patrzy śmiało popod siubienicom!
- Ej miły mocny Boze - myśleli chłopi. - Juz on wej nieborak sam sie pod siubienicom
widzi!...
I byliby go puścili, bo im samym krzywdy nigdy żadnej nie zrobił, ale się spodziewali choć
po dwa cwancygiery za niego w urzędzie dostać.
A choć o chłopie, który go zdradził, myśleli, że "psia wiara", zazdrościli mu jednak
dwudziestu dukatów i żałowali, że to nie do nich Pan Bóg Sobka przywiódł, że nie u nich się,
kto jest, wyznał.
Tacy som jest ludzie.
Przywieźli go do Nowego Targu, odebrali go w urzędzie, do Nowego Sącza posłali. No l
dobrze nie bardzo, dostał Sobek Jaworcarz dwadzieścia lat kryminału.
Bo jak tam jedno do drugiego, tu pokradł, tam pobił. karczmę spalił, wyszło jedno za drugim.
Jak mu wzieni wycytować; co i ka, widziało sie, ze do wiecora nie skońcom. Telo tego beło.
No i dostał Sobek dwadzieścia lat kryminału. Jeszcze i to ludzie mówili: nie najgorzej - bo
mógł dostać dwadzieścia dwa albo i trzy. Ale w pierwszym dniu, czy ci powiedzą dwadzieścia
lat, czy dwadzieścia trzy, to tam już wielkiej różnicy nie robi. Choćby ci i pięćdziesiąt lat
powiedzieli. Tylko jak ci wsują na całe życie - ę, to już źle. Chłop miał czasem sześćdziesiąt
lat, powiedzieli mu: będziesz dwadzieścia lat siedział - ej, to się ta prawda w głowę podrapał,
no, ale ta jeszcze było, jako było. Ale dożywotni areszt - o, to już cała bieda. Choćbyś do
osiemdziesięci roków miał, kiedy ci powiedzą: na całe życie - to tak, jakby ci na miejscu
głowę w trumnę wtusili.
A Sobkowi było dopiero trzydzieści lat, na to se myślał:
                                                                                              134
Dyć hojbyk i nie uciók, to ta jesce taki nostarsy nie wyńde.
Ale on nie wątpił o sobie.
Zamknęli go we Wiśnickim Zamku. Ej! Wiśnic!
Koślowie, Koślowie! uyliście dobra!
Teroz sie wam świcom na Wiśnicu ziobra!
dobrze jest powiedziane, bo kogo tam zaparli, choćby był masny jak niedźwiedź w jesieni,
mógł se rachować palcem żebra: jedno, dwa, trzi, kielo ik ta miał. Nie zmylił sie. Matka ci
hań mleka na miske nie nalała ani grul z omastom nie wsuła.
Ale Sobek se nie markocił. Wiśnic nie Orawski Zamek, a on i haństela wyseł.
Jak zrobił? Kratę wypiłował utajonym pilnikiem i skoczył. Kielo ta leciał, to leciał, ale żywy
spadł.
On wiedział, że żywy doleci, i to go wej zratowało. Bo to trza wiedzieć: kie chłop ufność
straci, wiare do siebie. pocnie medytować, ozmyślować: przódzi kark skręci, jako ten nogę
zwichnie, co śmiało przed siebie skoczy. Nie ma lepszych skrzydeł jak śmiałość - z dawna
starzy ludzie mawiali. Tak też i on teraz myślał, Sobek Jaworcarz. Kiedy go zamknęli w
kaźni, to on sobie śpiewał:
Zamkli ci mie, zamkli, wartujom mie mocki,
nic mi haw nie trzeba, ino ciemnej nocki!
Kiedy Sobka zaparli w areszcie na Wiśniczu, dał on się zaraz poznać, kielo stoi.
Przychodzi raz ku niemu jakiś starszy dozorca - może to było na piąty dzień albo na szósty po
przybyciu Sobkowym - z wielkim krzykiem, że Sobek kaźni nie zamiótł i porządków w niej
nie zrobił, kiedy na niego wypadła kolej. Chłop był ten dozorca tak wysoki, że go więźniowie
nazywali: Wieża. Jeżeli Sobek pod powałę sięgał, to ten by był wnet dachu głową dojechał.
Wyzywa i wyzywa, krzyczy: Sobek słucha - nic. Na koniec, kiedy mu już tego krzyku dość
było, tak jak stał. podniósł nogę. zamachnął i pac kyrpcem w pysk urzędnika. Ani nie drgnął,
tylko mu noga poszła wyżej głowy, jak na zawiasach. Telo zgrabny beł.
Urzędnik buch na ziemię i krew mu się nosem puściła. Okuli Sobka w kajdany na trzy
tygodnie. Ale już więcej izby nie zamiatał i porządków w niej nie robił. Wyzwolił się.
I to mu tak zeszło w tym więzieniu: pierwszych dni kilka na poznajomieniu się z
towarzyszami i obyczajem więziennym, a potem na myśleniu, kiedy mu też kajdany zdejmą,
bo strasznie ciężkie i ciasne były. Przez te całe trzy tygodnie mało co w nich oko zamknął; nie
dało.
Wtedy opowiadał swoim towarzyszom różne historie z życia zbójników i ze swego życia.
Górale, którzy znali wiele z nich, słuchali z tą satysfakcją, z jaką się słucha znanych, a
zdumiewających i podziwu godnych opowiadań. Potakiwali głowami i wypowiedzeniem
wielu: "Haj, haj!", "Hej, hej!" Inni słuchali z otwartymi ustami, a sława górali w ogólności, a
Sobka szczególniej, rosła w ich duszach od dnia do dnia, od nocy do nocy. Bo Sobek umiał
                                                                                             135
zawsze swoją własną osobę w słońcu imponujących albo nadzwyczajnych czynów postawić.
Przy nikim on mały nie był, nawet przy nieporównanym Janosiku nie. A najchętniej
opowiadał o dowodach swej siły i trwodze, jaką wzniecał, lub jak go z powodu jego rozumu
wysokiego wykształcenia, wyjątkowych talentów: podziwiano i czczono.
Opowiadał więc na przykład, jak zimy, ciężkie zwykle dla zbójników, przepędzał. W lecie mu
grało. Przespał się gdzie bądź, w lesie, na szopie, gdzie w polanie, w żlebie
wreszcie jakim na mchu albo na płasience trawiastej:
ciepło było. Ale w zimie było gorzej.
(1) Toż to zbójnicy poniewtorzy radzi się zimowali u gazdów? w rzeczy szli za pachołków
służyć.
Niek cie Bóg broni takiemu pachołkowi co na despet zwyrządzać! Dałbyj sef hej! Ten by ci
podziękował, coby ci trzonowe zęby drugie urosły!
Tak też i Sobek Jaworcarz poszedł był na jedną zimę do Folfosa w Witowie za pachołka.
Ale ze to jakisi leń - myślał Folfos, co go przyjął. - Lezy ino na piecu, a robić, pytoj Boze! nie
kce nic! Folfos był gazda hruby, ale sobie myśli: Hej, kie ty nic, to i jo nic. Ta lez! Ba!
Nie dawał, ino bryję jałową owsianą - rzeke: ta sie rusys! Ale nic; Jaworcarz na piecu leży, a
owsianą bryję je; nie ruszył się.
Folfos by był wnet innego kijem wyrzezał l z chałupy wypędził, ale się tu cosi bał trochę.
Pachołek był pod powałę. I tak zeszła zima.
Skoro przyszła wiosna, ruszył się Sobek. Jednego dnia - nie ma pachołka.
Folfos orał w Bieskidzie od Orawy tłok, trójką byczkami.
Sobek przychodzi ku niemu i gwarzy: - Gazdo, to wam źle idzie! Bycki wyprząc i puścić na
pase na młake, hej, a pude ja - sprógować...
I poszedł. Wziął za klucz w kolcach i orali. Jeden zagon. drugi l El Przy trzecim stracił Folfos
i czapkę, ale nie było jej czasu wziąć spod skiby.
Wtedy się Folfos domyślił dobrze, kogo karmił jałową bryją przez zimę. Ale już było
nieskoro.
Poszedł pachołek, co za trzy byczki orał, w las, ku Orawie. Dzień, dwa mija - nic. Zapomniał
Folfos.
E. przyszli w lecie, w prawe połednie. Było ich czterech. Zabrali do imentu, gdzie co było. A
samego Folfosa, choć tam baby jajczały nad nim, złapali, zlali wrzącym sadłem goły brzuch.
Ino że mu tak powiedział Sobek, kiedy odchodził: - Owce mas, rznij! A owijaj sie skórami. to
sie wygois. To za twoje bryje!
                                                                                              136
Zbójnicy ta na wszystko mieli sposób. I już go więcej Folfos nie widział ani on Folfosa. Nie
był jeden drugiego ciekawy.
Inną zimę, coś we dwa lata później, inaczej Sobek spędził. Zasiadł w Zakopanem pod
reglami, na Buńdówkach na mraźnicy przy Samkowych owcach. Był tam jak w twierdzy, bo
się mraźnica robiła z całych smreków ściętych, nie okrzesanych z gałęzi. A przy nim się tam
obsiadła jego kochanka, Zoślanka, ze Zakopanego.
(2) Sobek był chłop do wszystkiego: mówieł na książce jak nic, a na gajdach grał co cud! I
ludzie go mieli straśnie za co. Kościoły były precz, to w niedziele schodzili się do Sobka, tam
na Buńdówki.
Izba była wielka, piec przykryli chustą i było. Sobek się oblókł w długą po pięty Zojscyną
kosulę, wziął książkę do garści i mówieł na niej głośno pod piecem a ludzie za nim.
Baby klektały, aż giełcało po izbie.
Śpiewali piosneczki i pieśni nabożne z książki, a kiedy się już to nabożeństwo skończyło, to
jedli i pili.
El bo hań u Sobka nie dostąpił odpustu nikt, jak nie przyniósł gorzałki w dzbanku, sperki albo
i masła kruźlika.
Wiedzieli już o tym wszyscy, to nieśli, co kto miał, a szli.
Kiedy się już najedli i napili, to zaś tańczyli. Pierwszy zawsze wychodził ze swoją Zoślanką
Sobek; a kiedy się oni dość unosili, Sobek siadał na ławę, brał dudy i grał, a ludzie tańczyli.
Nieraz do wtorku to nabożeństwo dociągnęło u Sobka. I niejeden gazda przyszedł z tego
odpustu łysy do domu.
Bo Sobek nie żartował: jenoby mu tam był który do
Zoślanki zeznał, brał za huncfuty, za łeb i peu! ś nim w pole, a włosy zostały w garści.
Ten się już żaden nie wracał do izby wygwarzać, tylko szedł pomału do domu, a macał się po
łbie.
Nie było po co, bo Sobek żartów nie miał: ale tam gniewu nie było - na drugą niedzielę
przyszedł.
Na wiosnę odmierzał Sobek Zoślance płótna na spodnice w lesie od smreka do smreka. To był
ryf! (*)
I poszedł w las.
Tak się zimował Sobek Jaworcarz hoćkie hoćkany.
                                                                                             137
Na koniec go odkuli i co się nie zrobiło. Przychodzi jeden taki młody oficerek, więźniowie
właśnie na dziedzińcu byli, mur dookoła wysoki, i powiada do Sobka: - Jaworcarz! Prawda to,
że ty umiesz po murze biegać?
- Prawda! Coz byk nie umiał! - odpowiada Sobek.
- Ile kroków zrobisz?
- Kielo fcem, hoćby i śtyry.
- Wyskoczyłbyś na ten mur?
- Na ten? Ej nie, nie wyskocem.
- A wyleciałbyś?
- Krokami? Wylecem.
Zamyślił się oficerek chwilę, ale to młode było, ciekawe, powiada: - Dasz słowo, że nie
uciekniesz, jek wylecisz?
Sobek się ani nie zawahał: - Dam! - powiada.
Kupa przecie ludzi koło niego stała: Lachy, Rusiny, zagórzanie, górale - przed tymi się
pokazać, tych w dumę wzbić - a i żołnierzy było dokoła pełno.
- Słowo honoru? Wiesz co honor? - pyta się jeszcze oficerek.
- Honor telo znacy, co honor, wiem - powiada Sobek. - Byłek u księzy pijarów w Podoleńcu
cosi ze dwa roki i po łacinie mie ucyli. Miałek księdze ostać, ino sie ta cosi kańsi stało, co jek
haw, hoćjek ta i tak msów
dość naodprawiał na Buńdówkak w Zakopanóm. Nie ucieknem.
- No to leć!
Rozstąpili się ludzie Sobkowi, rozpędził się, skoczył na sążeń wysoko, potem raz, dwa, trzy
kroki zrobił, że się tylko ludziom po oczach migło, stanął na murze.
Oniemieli ludzie z podziwu. A Sobek stał na murze i patrzał w świat.
Wszystkim biły serca w piersiach. W tej jednej chwili sto myśli leciało przez głowę
skazańców. Mógł uciec. Poza murem nie pilnował nikt. Takiego latawca nie dogoniłby nikt.
Mógł uciec, gdzie chciał, w góry, na Węgry, gdzie chciał. Był wolny.
Sobek stał i patrzał w świat. Był wolny. Słońce jaskrawo zapadało na niebie.
- Zeskocz! - krzyknął z dołu oficer. Sobek obrócił się ku niemu i stał na murze.
                                                                                               138
- Słowo! - krzyczał oficer, czerwony z niepokoju i strachu; sam by był więźnia jak umyślnie
wypuścił!...
- Wiem - odrzekł Sobek Jaworcarz i zeskoczył na dół pomiędzy więźniów.
Zakołysał się koło niego szmer tłumionych wykrzyków i słów.
On zaś stał pośród ludzi, jakby zalśniony tym jaskrawym słońcem, które tam za murem za
krawędź ziemi zapadało. Oficer uspokojony i kontent, ręką go po ramieniu klepał, mówił:
"Dzielny chłop! Tęgi chłop!" Ludzie pokrzykiwali z podziwu, i nad cudownym czynem
zręczności, i nad tym jeszcze więcej, że Sobek na powrót w więzienny dziedziniec zeskoczył;
on zaś nie słyszał nic.
Usłyszał dopiero te słowa:
- Dawno siedzi? - Miesiąc. - Wiele mu dali? - Dwadzieścia lat.
- I nie ucik?!
Sobek obejrzał się ku mówiącemu. Mały, sietniakowaty chłop, w górnicę odziany, jaką koło
Gdowa noszą, patrzał na niego bladymi oczyma z wyrazem niesłychanie wzgardliwego
zdumienia; patrzał na niego, jak na człowieka. którego głupocie trzeba się aż dziwić, a
którym, dla tej niezmiernej głupoty, nie można nie pogardzać. Sobek Jaworcarz zapatrzył się
w oczy sietniakowatego
chłopa spod Gdowa. Obstąpili go górale, co na Wiśniczu siedzieli.
- Sobek! Aleś hłop!
- Tego by i Horny Kośla nieboscyk nie zdołał!
- Ani niwtory!
- Som pon oficyr gębe ozwieźli na kwile!
- Moze ci co i podarujom z roków za ten śtuke!
- Nie widział tu jesce nik nic takiego!
- Hej! Kiezby tys?!
- Som ka jest tacy ludzie, jako u nas? Co?
- Hej! Ni ma to, jako my, spod hól!
- Ej! ta i u nos jest je ka drugi taki ku Sobkowi? Otoczyli go kołem; było ich pięciu czy
sześciu, złodzieje i zbójnicy. Dumni byli z Sobka.
Bełaby s nas ś nim banda! - powiada jeden kościeliszczanin zbójnik do drugiego
kościeliszczanina zbójnika.
                                                                                          139
- Ej wiera! Bełaby!
- Ja myślał, ze u nas w Kościeliskach nolepse hłopy!
- E, ono sie i ka inendyj trefi. Dyj i Janosik nie był z Kościelisk, ba skądsi ze Spisa.
- Wy! kościeliscanie? A Walcaki u nas w Zakopanym?! Mijałków Jendrek...
- A Nowobilski Walek? Podbrzyźni? z Białki? – E! W Kościeliskak...
***
Ciemna noc była: wszyscy spali. Oko wykól, na niebie chmury czarne, nie widać światu nic.
Deszcz aż huczał, lic straszna. Czarno w kaźni, tylko Sobek widział dwoje oczu, patrzących
weń, sietniakowatego chłopa spod Gdowa. Mordowały go, gdzie się obrócił, patrzyły na
niego mocne, wyraźne, uparte.
Sobek się ich wstydził, teraz się już ich i bał. Chłop siedział w innym skrzydle, na drugim
końcu gmachu, pewnie spał teraz na pryczy i oczy miał zamknięte, a one tu, przez mury i
dziedzińce, patrzyły w Sobkową duszę. Kurczyła się ona i wiła pod ich promieniem, kryła się,
a uciec nie mogła.
Powstawało ciało wściekłe, złe, rozżarte, zrozpaczone, przeciw duszy.
- Coś ty mi uczyniła?! - jęczało. - Coś ty mi uczyniła?!
Nozdrza, nozdrza, które pociągnęły już wolnego powietrza ze światu; oczy, które już poszły
poza mur, w świat: jakoby zębów dostawały i gryzły, i szarpały duszę Sob-kową. Dwie blade,
wyraźne, uparte źrenice Lacha spod Gdowa topiły się w nią coraz głębiej i głębiej.
Był tam! na murze!... Jeden skok!... Wiatr by go nie dopędził!... Teraz by już był u
węgierskiej granicy.
Zdawało się Sobkowi, że mu coś śmiga koło uszu, jakby jego ciupaga własna, okręcona nad
głową, puszczona by szalony pęd wirujący z siły, z ochoty, z krwie! Tam, w lesie gdzieś, pod
Pośrednim Wierchem albo Dziumbirem, jak rysie przyczajone, siedzą jego towarzysze, bra-
cia. Długowłosy, ogromny Jano Sliva z Vihodnej, Jędrek Migać z Bustryku, Józef Papież spod
Babiej Góry, Józek Stanik z Kościelisk, Wawrzek Hawraniec z Podspadów. Tam oni siedzą
koło watry l śpiewają półgłosami groźnymi na czarnodunajecką nutę zbójecki marsz:
Hej! idem w las - piórko sie mi migoce!
Hej! idem w las - dudni ziemia, kie krocę!
Ka wywinem ciupazeckom - krew cerwonom wytoce!
Ka obyrtnem siekiereckom - krew mi spod nóg bulkoce!
Ciemniuśka noc - ogień lasem prześwieca!
Ciemniuśka noc - złe sie złemu zaleca!
Na polanie popod jedle - watra w lesie sie pali;
Cy sie grzejom dziwozony - cy jom carci skrzesali?
"Ty, mlady brat - ty sa s nami stowarzis!
Jak padnie ci - budzies cirnom ziemie gryz,
                                                                                            140
A jak padnie - talarkami, dukatami budzies siał,
Na kazdy dzień freirećku - kohanećku budzies miał!"
Hej bratowie! - ja sa ku wam zwerbuje!
Nie placcie mi - kohanecki leluje!
Nie placcie mi, siostry moje - jabłonecki bielućkie!
Nie placcie mi, matko, ojce - golqbecki siwućkie/
Nie placcie mi - jo se ide zbijać, kraść!
Za dak mi las - za posłanie mokwa, chraść/
Jak mi padnie, talorami - dukotami bedem siał!
A jak padnie, siubienicom - budzie se mnom wiater hwiał!
Tak oni tam śpiewają półgłosem pieśń, o której nikt nie wie, kiedy i kto ją ułożył, pieśń, od
której jodły się chwieją i orły zrywają się śpiące z konarów, i szumią skrzydłami w ciemności,
ślepe, gniewne i przerażone. Tak śpiewają tam Sliva z Liptowa, Papież spod Babiej Góry,
Stanik z Kościelisk, Hawraniec ze Spiża, Migać z Bustryku z Podhala - tylko im grać na
kobzie nie ma kto, bo on, Sobek Jaworcarz, na Wiśniczu. Na Wiśniczu - on, o którym chłopi
mówili; Kogo jako kogo, capu dzikiego skorzej za racie do garzci hycis, jako coby
Jaworcarzowego Sobka mieli kie dostać!... - On, o którym dziewki wyzdajały śpiewankę:
Zaplątał sie sokół w babioletniej sieci,
Jaworcarzów Sobuś siedem bram przeleci!
Splątały sokoły w babiem lecie skrzidła,
Jaworcarzów Sobuś nie da się wziąć nigda!
On, o którym też dziewki rady śpiewywały:
Śnie mój, śnie kohany, cliwo mi przez tobie,
Kie sie bez dzień cały nahodze, narobie!
Śnie mój, śnie kohany, uciekojze w pole!
Idzie Sobuś z lasa, jo go od cie wole!...
W oczy mu lunęły góry jak grad nagły na wiosnę, zza grani wydarty. Tu się upłaz zieleni, tam
woda gra w stawie, tam owce beczą, bielą się, turlikami dzwonią, spiżaki, turliki, kłapacze:
wszystko dźwięczy, dzwoni, rozbrzmiewa po polanach. Tam juhaski śpiewają, tam juhasi, tam
któraś wyska zza wierchu: eeee-he-heu!... tam jej któryś odpowiada spod turni; hoba - hop!...
Tam na
kobzach, na gęślach, na piszczałkach wierzbowych, na długich, daleko brzmiących
trombitach grają - juhasi, pasterze, wolarze. Tu w szałasie ogień wre: chłopak piętami
drobnego krzesze, aż iskry w dach biją. Przytupnął, zaśpieweł:
Cy jo hłopiec nie młody?
Cy jo nie mom urody?
Siwe ocka, corne brwi!
Pojdze, dziewce, bo mie mgli!
Piętą w glinę ubitą, w ziem, a któraś tam dziewka spod ściany, z kąta:
A jo tobie rada mom,
Co mie pytos, to ci dom,
                                                                                             141
Cy barana, cyj koze,
Cy sie sama połoze...
Tylko iskry biją w dach, a gęśle brzęczą, jakby się w nich carci okocili!
Tam o jesieni kobiety len na boisku w szopie rafią, śpiewają długie pieśni miłosne, tak też i w
zimie przy warsztacie płóciennym. Starzy gazdowie fajki kurzą, opowieści prawią, syczące w
ogniu dusze czyśćcowe za-żegnują. Wilki od lasu wyją, psy im odpowiadają spod chałup,
nagle w nocy niespodzianie hałas, ujadanie, jęk, rozpaczliwe beczenie, rozpaczliwe krzyki i
nawoływania: wilki się milczkiem podkradły, psa roztargały, pod oborę podkopują. Dopiero z
czym kto może: ten ze sajtą płonącą, ten z widłami żelaznymi, który z ciupagą, który z flintą,
który z cepami, z czym kto może - na pomoc sąsiadowi! Bitka, psy od sąsiadów co śmielsze,
wielkie. liptowskie z kolczastymi obrożami, obces ku wilkom, cepy grzmią, ciupagi śmigają,
już i baby, ta z sajtą, ta ze szczypą smolną, ta z kagankiem, z drzwi, z okien świecą, tu chłop
wilka widłami przebódł, w górę go podniósł i rznął o ziemię, tam wilk chłopu do gardła, a
pies na nim jedzie, żre w kark, z grzbietu mięso wydziera. Staraszony, zdeptany śnieg, pobite
wilki, pozagryzane psy, pokaleczonych trochę i ludzi - cicha noc gwiaździsta ponad góry,
tylko znowu z daleka słychać wycie, a po chwili po chałupach znowu warsztat płócienny
fyrczy i zaśpiewa która Zosia albo Marysia:
Sadała rybecka, salala za wodom,
Ale jo nie bedem, hłopcyno, za tobom!...
Salala rybecka wodom za rybkami,
Ale jo nie bedem za zakopianami!...
cieniutko, wysoko, ponętnie, aż się serce w człowieku rwie i wydziera.
Rwie się i wydziera serce w Sobku Jaworcarzu. Wolny był, wolny mógł być! Jeden skok!... I
byłby tam...
Wtedy się Sobkowi Jaworcarzowi wydało, że mógłby skoczyć od Wiśnicza po graniczne
Karpaty, od Tatr poza liptowskie góry!... Wtedy mu się zdawało, że popłynąłby, śmignąłby
przez powietrze łukiem, jak idzie łuk tęczy przez niebo... Wtedy...
Chwycił zębami kratę, począł ją gryźć. Piana z krwią poczęła mu się toczyć z pokaleczonych
ust. Głową uderzył w kratę, aż mu skóra popękała na niej i włosy krwią ociekły... rękoma ją
szarpał. - Takikek jako oreł haw! Zaparliście miel - szeptał. - A ja mógek wyńjśćl A ja mógek
uciec!...
Mógł!... mógł!...
Rozpacz wściekła, dzika, wariacka rozpacz zgięła Sobkowi krzyż w kabłąk, skróciła mu
ramiona, zwęźliła palce i kraty pękły. Zaparł się, targnął - wyłamał je z okna. Wówczas osłabł
na chwilę. Zdawało mu się, że mu przez okno bez krat lecą do kaźni całe Tatry i wszystkie
chmury z nieba:
Nie płaćcie mi - jo se ide zbijać, kraść!
Za dak mi las - za posłanie mokwa, chraść!
grzmiało z wiatrem w okno.
                                                                                              142
Sobek spojrzał w dół. Wysoko było na dwa piętra, na dole kamieniami brukowany
dziedziniec. Wydało mu się, że kamienie pod jego oknem ożyły - czekają żywe, spokojne.
Czekają. Wzdrygnął się.
Rozpacz, tęsknota, radość, szał poczęły się w nim łamać ze strachem. Ciało wściekłe, rozżarte
przed chwilą ciało, poczęło drżeć, wstrzymywać duszę, uniewalniać ją. Sobek zawisł w oknie.
I dziwi - wszystko: góry, towarzysze, swój kraj - poczęły mu ustępować wstecz w ciemność
nocną, cofać się, maleć... Zląkł się - nad wszystko się zląkł...
Wtedy blade, aż do pogardy zdziwione oczy sietniakowatego chłopa spod Gdowa zaświeciły
Sobkowi Jaworcarzowi wprost w twarz. Hej!... Rzucił głową, wydźwignął się na ręku,
wysunął nogi i skoczył. Zabił się.
Taki honor miał.
(1) Autentyczne góralskie opowiadanie przystosowane do tematu.
(2) Również autentyczne przystosowane opowiadanie aż do gwiazdek.
                       O WALKU SIETNIAKU
Walek Prascularz ze Zębu sietniak był. Głowę miał wielką jak kadź, na niej włosy rzadkie i
żółte, a stojące jak szczeć. Polany miał na tej głowie, bo włosy kępkami rosły, a kępkami nie.
Co tam do spacerowania było, to się mogło do słonka grzać, kiedy chciało, tym więcej że
Walek kapelusza nie nosił. Może go i nigdy nie miał.
Gęba wielka, opuchła, blada, jak u topielca, oczy wyłupione na wierzch, niebieskobiałe, jak u
ryby zaśniętej, wargi wywinięte, grube, obwisłe, czerwonożółte; z warg ciekło. Nos jakiś
zarośnięty we środku. Pod gardłem wól, a nie to ino jeden, ale że dwa. Jeden na drugim, jak
gołąbki na wiosnę.
Całe ciało pokrzywione, pokręcone, pogarbione, połamane - nic byś tam prostego nie
uświadczył, chyba kij, co się na nim Walek podpierał. Ładny był - nie było co powiedzieć.
Potwora i potwora. A jeszcze się i jąkał, ledwie krztusił.
Było mu siedm lat, pomiarkowali rodzice, co to będzie za parobek, że tęgi, i wygnali to z
domu. Wrócił się. Wybili. Poszedł i znowu wrócił. Wybili znowu. Znowu poszedł i znowu
wrócił. Ej, dobili tak, że czysto zdrętwiał. Kawałka skóry na nim całej nie było. Sprzecinali
gałęziami het. Naprzódzi go bił ino ojciec, potem go bili ojciec i matka, za trzecim razem
wraz i rodzice, i obaj bracia, i siostra. Bili, bili - i już się nie wrócił. Wyleżał za ogrodem pół
dnia, w smreczkach pół nocy, i poszedł. Lazł, lazł, aż wyłaził, że mu gęsi dali paść. Pasł
gdziesi w Skrzypnem, potem w Podczerwiennem, w Ratułowie... Pasał, a jak mu się co nie
powiodło, bili i wypędzali.
                                                                                                 143
Wędrował, aż znowu gęsi do pasienia znalazł. Nie był już taki zupełnie do niczego - ze
sietniaków był najfajniejszy.
Tak wyżył dziesięć lat? już mu ich było siedmnaście.
Pasł w lecie, we worek opasterzony, w zimie żebrał w lecie i w zimie w płóciennych gaciach
chodził, a nie najedzony był jeszcze nigdy. Mrzygtód był i takie było jego przeznaczenie.
Myślał on sobie różne rzeczy. Myślał: Bez co to tys to, co jo jest taki? Co jek komu zrobił i co
jek winowaty, co jo je jest taki?... Bo on dobrze musiał snadź wiedzieć: jaki był.
Raz - służył on wtedy u Słodyczków w Ostryszu - widział, że się młody Słodyczka Jędruś,
śliczny parobek, długo przezierał w przezieradełku. Wziął on je potem, kiedy Jędruś wyszedł
do pola. z okna. i począł się sam sobie przyglądać. - Potwora jek - pomyślał i westchnął.
Była tam dziewczyna także śliczna, siostra Jędrusiowa, Agnisia. Ona pasła krowy, on gęsi.
Miała ze czternaście lat. Pasterze krówscy piekli raz ziemniaki i Walek sie nabliżył, że mu
tam przecie rzucą jaki; bo on z chałupy nie dostawał od gaździny nigdy nic, dobrze jak
jeszcze na czczo nie wypędzał z chlewika rano. Podszedł ku pasterzom, było ich kilkoro,
chłopcy i dziewczęta, siedzi i patrzy. To patrzy na ziemniaki, co sie pieką, to na Agnisię, co je
biczyskiem przewracała w węglach.
Jedli, a on patrzał i łykał. Zbliżyć sie nie śmiał, siedział tak o dwa kroki od innych. Na koniec
Agnisia wyciągnęła ku niemu rękę z ziemniakiem i mówi: - Ne! - a ten sie pochylił ku niej
więcej, niż trzeba było, i chuchnęło mu sie przy tym z gardła. Czy chciał dmuchnąć na
ziemniak zawczasu, że gorący, czy co... A Agnisia rzuciła ziemniak i cofnęła sie w tył.
- Cos sie stało? - jęknął.
- Bo ci śmierdzi z gęby, co raty! - odpowiedziała. Nie podniósł ziemniaka, odszedł. Zabrali sie
niedługo i pasterze z krowami, on został jeszcze. Kiedy sie oddalili. zbliżył sie ku popielisku,
szuka, nie znalazł nic, tylko ten ziemniak, który Agnisia rzuciła. Podniósł. Wtem patrzy: Idzie
pies. Co zamyślał, dość, że psa zawołał. Wyciąga rękę z ziemniakiem ku niemu i woła: - Na
tu! na tu! - Stanął pies. Wabi psa ziemniakiem, przywabił ku sobie. Daje mu ziemniak niby, a
chyli sie ku niemu i chuchnął mu w nozdrza. Pies kichnął, głową skręcił i spojrzał jednym
okiem na niego.
- O! to musi śmierdzieć fest! - pomyślał Walek i zadumał sie . A w zadumaniu opuścił rękę z
ziemniakiem po sobie l pies wyjął mu ziemniak z palców i zjadł. Dopiero Walek w złość - łap
za kamień ze ziemi. Pies w nogi i tyle widział jego i ziemniak, tylko sie przekonał
dokumentnie, że aż pies kicha.
No, już się też więcej ku nikomu z gębą nie pchał. I tak się zrobiło, jakby zaczął gnić. Lały
mu sie jakieś wody z uszu, z nosa. z gęby, nawet z oczu, na głowie się porobiły bolaki.
wrzody. "Walek kopy siana na polanak ustawio" - śmiały się dzieci. Po całym ciele się też
wrzody pękające porobiły, cały był mokry.
Przychodzi w jedno rano Słodyczkula, gaździna, i powiada mu, a głos miała, jak to często
między Podhalanki. ostry jak bicz:
                                                                                              144
- Bier sie , jus nie bees paść gęsi.
- Nie?
- Mom ci dwa razyj godać? - świsnęła mu nad uchem głosem jak biczem.
Walek już dobrze wiedział, że sie pytać dużo nie trza, bo w łeb biją, w brzuch kopią, w plecy
popychają, noga. to noga, a kula drewniana, to kula. Poszedł. Idąc myślał. Juści nie bez co ine
go wygnali, ino bez te rany. Hej! To ci dopiero śmierdzieć musi!... Bo on sam to i nie tak
wiele czuł zarośniętym nosem.
Idzie i wyszedł na taki brzeżek nad potokiem, wysoki. turnisty. a w potoku w dole kamienie
nastyrmane, ostre głazy, jeden na drugim. Patrzy dookoła się - majowy był dzień, jasny. W
polu robili ludzie, krzątali się, śpiewali. Wesoło było.
Niedaleko była kapliczka; Pan Jezus w niej siedział półnagi, w cierniowej koronie,
pokrwawiony, i opierał brodę na ręce.
Przechodzi Walek mimo, spojrzał w kapliczkę, uwidział Pana Jezusa.
Jego tam nie uczył pacierza nikt, ale co nieco wiedział o Panu Bogu. Wiedział i słyszał, że
ludzie pacierze mawiają, modlą się , słyszał też. co nieraz o Panu Bogu mówili. Wiedział, że
jes, i s hrubsa. jaki jest. On ludzi stworzył, Onego trza prosić i dziękować Mu, a chwalić Go i
uskarżyć Mu sie można, opowiedzieć mu jedno i drugie, a zwłaszcza strapienie, to pocieszy.
Pan Bóg jest ojciec, Pan Jezus syn, ale to do wjedna za jedno.
Stanął Walek sietniak przed Panem Jezusem, patrzy na Niego i powiada:
- Bez cos tak?
I zdawało mu się , że Pan Jezus kiwnął ku niemu głową w koronie i powiada też:
- Bez cos tak?
Widzi Walek, że On też półnagi, pokrwawiony, w cierniach na głowie - i nie wiedział, kogo
Pan Jezus myśli? Więc spytał się :
- Ty cy jo?
Ale Pan Jezus nic, tylko, zdawało mu się znowu, kiwnął głową w koronie.
- E, my sie tu, widzem, nie dogodome wielo oba - pomyślał Walek i poszedł.
Stanął nad potokiem na brzegu między krzakami - pogląda. Ogromnie wesoło w polu. Ruchu,
śpiewu pełno. Idą koło niego, koło krzaków, parobek i dziewka. On w kapeluszu na bakier z
kostkami, ona z chustką na kark opadłą.
- Walek, kiez przidzies? - pyta się dziewka.
- Jutro.
                                                                                            145
- O przijdze dziś, bo juz nie mogem wytrwać.
- Przez cego? - pyta się parobek i śmieje sie łotrowsko.
- Ze! - krzyknęła dziewka i zęby mu pokazała w śmiechu wstydliwym a wyzywającym, białe i
ostre jak u kuny. Znać, że jej się to tak wyrwało z piersi chcęcy nie chcęcy, co powiedziała.
Parobek ją objął ręką i przygiął nieco ku sobie, przycisnęła się ku niemu, a krok jej zwolniał i
ociężał, jakby jej nogi kto podłamał w kolanach.
Przeszli.
Walek temu parobkowi było na imię, przypadkiem tak samo, jak i jemu. Wałkowi
Prascularzowi.
W krzakach siedział Walek Prascularz, jak dziki zwierz, owrzodzony, obolały, cały lepki i
mokry. Chciał wyjść ku polom, właściwie bez żadnego celu, ale się wstrzymał. Onieśmielały
go zielone pola i ludzie na nich. - Kieby ik nie beło, posełbyk - myślał. - I pieknie byś hań
wyglondał - dodało mu się w myśli. Tak czuł, że opaskudzi te pola ludziom i że może by się i
same pola zielone go wrodziły... Kto wie, może ziemię owradza, kiedy po niej stąpa?...
Wylazł na małą turniczkę nad potoczkiem, siadł, zwiesił nogi i zapatrzył się we wodę.
- Pomiędzy ludzi musem nie hodzić, bok oćwiara - myślał - s Pane Jezusem jek sie dogodać
ni móg. I cos On mi poradzi? Dy je taki biedok, jako i jo. Nawet gaciskók nie mo, a krew sie
leje po Nim, jak se mnie boloki. Bieda sie takiemu o co wprosać, co nawet gaciskók nie mo.
Kie w takiem odzieniu syn, to ta i ociec wielo więcel nie bedzie miał. Zyjze se tys ta, Panie
Boze, jako mozes, zyj. Ej, a ty, wodo? Cybyś mi tys ty nie poradziła jako w tej biedzie? Jeść
sie mi fce, worek sie zdar, leci se mnie, gaciska sie tys lewdy trzimiom, syćko mnie boli,
świerbi, całe ciało jak w ogniu i ognite, plugastwo po mnie łazi, fce mnie zywce zezreć, teros,
kie jek taki, gęsi mi nik nie do paść, ej wodo, wodo, radźze mi co przecie w tej biedzie, ej
siwa wodo, siwa...
I zesunął sie przypadkiem z turni, i gruch do wody z brzegu. Kiedy oczy otworzył, myśli:
niebo?!
Powała nad nim z sozrębem świetna, święci pomalowani koło ścian, on leży na miękkiej
słomie na ziemi, a nad nim oczu dwoje schylonych. Pomyślał: janioł?!
Oczy siwe jak woda w potoku, wielkie, jasne.
- Tereś - słyszy kobiecy głos bezdźwięczny. - Teresia janiołowi - pomyślał.
- Teres, osotał sie ta?
- Patrzi, mamo - zadzwoniło nad nim spod oczu siwych.
Pociekawiło go ta anielska mama i ten dzwonek, chce ruszyć głową - e nie, niesposób. Ehe! -
przypomniał sobie - spodek we wode... pobiełek sie ...
                                                                                              146
Ujrzał nad sobą drugie dwoje oczu siwych, ale w zmarszczonej oprawie. Mama janiołowa -
poznał.
I spytała się go ta mama janiołowa: - Hłopiec, jakoz ci? zyjes?
Chciał odpowiedzieć - e, nie dało. Charknął tylko, zarzęził.
- Nie bedzie ś niego nic! - usłyszał trzeci głos grubszy, z kąta, i kłąb dymu zobaczył
wychodzący, a potem ślina kicła na podłogę, cyknięta ze zębów.
- Janiołów ociec - pomyślał. - Fajke kurzy.
- Stasek, a co by my Komperde Jaśka zawołali, cyby mu co nie pomóg? - słyszy
bezdźwięczny głos. - On doktór na sydźko.
- Odpad z turnie - ozwał się grubszy głos - takiego nie bedzies lecył. To prziwilija śmierzci.
Zrobiło się cicho w izbie; strach spadł na piersi Walkowe.
Śmierć usłyszał. Chciał krzyczeć, wołać: Ratujcie miel nie dajcie mie! - ale uwiązgło mu w
gardle, zarzęził tylko.
- To prziwilija śmierzci - powtórzył grubszy głos. - Takiego lecył nie bedzies. Na wieki nie
bedzie zył nik.
Siwe jasne oczy spojrzały z trwogą w oczy Walkowe. A jemu sie przypomniało i tylko sie
starał nie chuchnąć, nie chuchnąć, nie chuchnąć...
Usłyszał poważne cupkanie kerpców po podłodze i blisko nad nim zakołysal się dymu kłąb,
ślina kicła na podłogę, cyknięta ze zębów, i po pewnej chwili ozwał się grubszy głos.
- On juz zaros umre. Dajcie mu pojeść na dróge. Obrócił wzrok, skąd glos szedł, ale głowy
ruszyć nie mógł. nic nie zobaczył.
Siwe, jasne oczy zniknęły. Chciałby je był przytrzymać... Niedługo zobaczył je znowu z innej
strony koło siebie i zobaczył twarz i całą postać.
- E dy to dziewcencisko, nie janioł - pomyślał i zamroczyło go. Widział, ale nie mógł nic
uskładać w głowie. rozumiał tylko, że nie jest w niebie, że ludzie wkoło...
Obok pojawiła się starsza kobieta, jak ze mgły, zapachniała mu kapusta pod nosem.
Wysilił wzrok: starsza kobieta stała się wyraźniejszą. Klęczała przy nim na słomie i trzymała
mu łyżkę z ciepłą, dymiącą się kapustą przed ustami.
- Pojedz na dróge - mówiła.
- Pojedz na dróge - ozwał się grubszy głos.
                                                                                             147
- Pojedz na dróge - zadzwoniło ponad nim. I dwoje rąk podparło mu słomę pod głową i
dźwignęło ją lekko, ostrożnie, delikatnie.
Święci świecili koło ścian, powała była świetna, sozrąb błyszczał na pośrodku.
- Umiero - usłyszał bezdźwięczny głos.
- To prziwilija śmierzci - ozwało sie jakby z bardzo daleka.
- Umar - zadzwoniło...
                  JAK DZIWNEGO JUHASA
                             ZATAŃCOWAŁO
Dziwny Juhas na fujerze grał, a echo rozlegało się dolinami. Grał z Krzyżnego ku
Pięciustawom i ku Pańszczycy. a rozmaite widma słuchały go radośnie.
Kiedy zagrał cieńką nutę, wraz leciały mgłą osute, kiedy zabrzmiał tęższym głosem, dźwigały
się ponad plosem, a kiedy się zaniósł śpiewem, leciały het, nad Tatrów grzbiet, gnały pod
słońce, migotlejące, porwane wiatru gibkim powiewem...
I pędziły k'niemu falą, skrzydła im się w słońcu palą, albo w gwiazdy nabijane śmigały het,
nad Tatrów grzbiet, w gwiazdach świecące, migotlejące, w obłoków białą wpłynione pianę...
Dziwny Juhas grał z przełęczy, echo mu po zboczach dźwięczy, pędzi, tula się w dolinę,
przelata bet, nad Tatrów grzbiet, gdzieś w jeziorze utopione kołysze się na wodnym szkle,
przesuwa się po wodnej ćmie - echo rozdzwonione... z fujery.
Rodem był ze Skrzypnego, zwał się Jantek Kudłac, do nich się nazywało do Kułaski, co była
ludźmierzanka, matka, spode Tetmajerowskiego dworu, a juhasował w Pańszczycy. Owce
pasał.
Hej! Kiedy wyszedł w turnie!... Kiedy wziął grad... Fujerę miał godną, długą! Widziało się, że
góry słuchają, ze kosodrzewina słucha, że stawek w Pańszczycy i w Pięciu Stawach stawów
pięć szkli się od dźwięku. To było granie. Kiela światu byś zeseł, takiego byś drugiego nie
słysał. Co ta Jasiek muzyka był ku niemu! Za nic nie stał! I one, te widma, co popod turnie
siedziały, rozmiłowane były w tej grze i leciały, tylko zagrał, skąd które mogło, gdzieby nie
było. Mógłbyś powiedzieć: ćmy do światła. To się rojem sypało ze żlebów głębokich,
skrytych, spod skał, spod mchów nad czeluściami czarnymi owisłych, z otchłani lasów
prawiecznych, z prawiekuistych wód. Sypało się rojem.
Jedne gnały het od Bystrej, od Wołowca długą smugą obłoku nad Pięć Stawów, ponad
Zawory; inne gnały od Rówienek z doliny, od cudownych, dzikich turni staroleśniańskiej
wieży dwuszczytnej, z podmuchem ciepłym wschodniego wiatru. Szumiała nimi powietrzna
wgłąb, a Dziwny Juhas grał na swojej fujerze.
                                                                                            148
Że się tak zapatrywał w przestrzeń nad sobą, a nie widział wtedy nic i nie słyszał: zwano go
Dziwnym, Dziwnym Juhasem. Hej! Nie płacił ku niemu nic żaden muzyka świata...
Te widma, jak posprzylatowały ku niemu, te, co z dalsza, i te, co z bliższa, z Pańszczyckiej
Doliny, z Waksmundskiej, spod Miedzianego: to się brały za ręce i tańcowały w koło, hej, a
on im dopiero wtedy grał! Wartało słuchać... Rozmaite one były, a on je wszystkie znał.
Były tamoj leśne Ćmy, były tamoj Górne Gmły, były wodne Skróśświethce, były wietrzne
Poświstnice, były Takie, co świat złocą, były. Co go kryją nocą, i były. Co go druzgocą; były
jasne Błękitówki, były sine Trupiogłówki, co leciały z takich stron, gdzie się mord stał,
przekroczył zgon.
Były także ciche, blade, uśmiechnięte jak upiory, o olbrzymich, martwych oczach, choć
patrzały z nich jak orły, te, co lecą nie wiadomo skąd?!
Te krążyły mu nad głową, uśmiechały się jak żmije, wyciągały k'niemu szyje, szyje długie,
śmigłe, białe, usta blade, półzwęglałe od jakowejś żądzy wbitej w łona, co się w mgłach
chowały.
Te krążyły ponad skały wielkim, cichym, równym stadem, wyciągając się na chmurach jak na
wielkich, giętkich piórach i ziębiły świat jak gradem.
Gdy leciało stado owe, więdły zioła podszczytowe, żółty chylił się kozłowiec - widział to
Dziwny Juhas.
Hej! Byłyże widma wszeliniejakie, ganiały jedne z popodkładanymi pod głowy zaplecionymi
rękami, na wznak na chmurach leżące - inne z rękami ku niebu wyciągniętymi, grzbietem do
góry, ze skrzydłami na wiatr, jak ptaki wielkie, z przepaści świata.
Dzień po dniu wychodził Dziwny Juhas grać, na samo Krzyżne. Już stamtąd od południa
słychać było jego fujerę. Żeby bardzo pasł, nie mógłeś powiedzieć, ale że tak cudownie grał,
to juhasi radzi słuchali, i sam baca nieraz, Bartok Gapka z Maruszyny, owce za niego
nawrócił. Miał też zresztą psa luptowiaka, Charnasia, rosłego jak cielę, co, widziało się,
ludzki rozum w głowie posiadał. Wszystko on wiedział, co z owcami zrobić, tyle tylko, że
doić nie umiał. Nie potrzebował sie Kudłac, Dziwny Juhas, o pasienie trapić.
Więc huczały ku niemu doliny. Mógł słuchać, ile chciał.
Dźwigały się posuwiste, przycichłe, a ogromne głosy z dolin, i pięły się ku niemu ku górze, z
obu stron - po piargach z cienia północnego od Pańszczycy, po jasnych uboczach i
kosodrzewinie śpiewnej od południa, od słońca, ze Stawów. Dziwny Juhas słuchał i grał. Bo
on nie grał na żadne .nuty - on się na tej fujerze niósł, jakżeby go niebo ciągło, jakżeby się
rozpiąć chciał, jak ino widno było po niebie. Nieraz to tak dzwoniło z fujery, jakżeby od niej
w koniec świata, z końców świata w nią głosy płynęły. Taki był mały, ledwo go znać było na
przełęczy z niższa, a tą fujerą swoją, zdało się, cały świat okrążył, het, het, poza Tatry. Tak,
powiadali ludzie, wąż Światogłów ziemię wkoło oplata. Leży on na przestrzeni, ogon w
pysku trzyma, w ogonie ma kamień czerwony, rubin, wielki jak słońce, w głowie oczy z
dwóch zielonych kamieni, wielkich jak dwa miesiące, co się nazywają szmaragdy.
                                                                                               149
Na głowie ma koronę brylantową, której każdy brylant wielki jest jak Spiska Turnia lodowa i
kamienna Łomnica razem, a w pysku zęby straszne, jak zęby kołyszącej się w otchłani świata
Wysokiej. Między zębami ogień biega, szczery ogień, podobny do wiekuiście płonącej taśmy
piorunu. We środku ziemia. W okręgu węża.
Tak muzyką z fujery oplatał ziemię Dziwny Juhas z przełęczy Krzyżnego.
Podawały mu ją smreki z wąwozów i urwisk i pustki zielone, dalekie, upłazów i uboczy,
gdzie się jedynie kozy dzikie snują, podobne do rdzawych owadów skaczących w oddali.
Wielki Staw szklił się ku niemu pieśnią, której głębina progów Tatr sięgała. Tam, od rdzenia,
od podwalin kamiennych, z trzonu gór, podnosił się chłód niezmiennej martwoty, zastygłości
trwałej, i wydobyty na powierzchnię wody, dyszał ku górze, ku górze!... Chwytał on się gry,
co z fujery szła, jak zimny nurt rzeczny rozpalonego potoku żelaza, co je z młotowni wyleją. I
wraz rozpalona, wichrowa, słoneczna gra chłódła i poczynała brzmieć dźwiękiem
niewysłowionym, jak gdyby złote, świecące ogniem żywym gwiazdy spadające uderzały o
lód pieczar wiekuiście zamarzłych.
I co się nie zrobiło! W jedno popołudnie w niedzielę, ku końcu lipca, w upał ogromny, kiedy
widma nie wzięły tańczyć koło głowy Dziwnego Juhasa! Z tańca zrobił się wir. A najbardziej,
najgwałtowniej, najporywczej poczynają tańczyć te widma, nie wiadomo skąd, co uśmiech
mają upiorów. Oczy im rozpłonęły jak żagwie, z włosów się wyplatają jaszczurki w okręcie,
wylatują za nimi, iskrzące, pędzą jak zagubione śród wichru płomyki pochodni. Hej! Już
bieda było wydążyć i grać. Coraz chyżej, coraz chyżej i bliżej gnają koło Dziwnego Juhasa
widma roztańczone. To była jego największa uciecha, to było jego życie, kiedy grał na swojej
fujerze, a one, te widma, Poświstnice i Takie, co świat złocą, i Te, co go kryją nocą, i Te, co
go druzgocą, leciały ku niemu z przestworów i w miarę jego gry tańcowały. Hej! byłże rad!
Boć mu się przecie zdawało, że świat do nóg sczarował, a nawet było tak. Cudowna to
musiała być gra, której duchy same słuchały. Cieszył się nią - sobie grał, sobie na wyżynach,
na wyniesionym siodle przełęczy, gdzie dumne wierchy gór oparły ramiona, aby spokojnie
olbrzymie ciała rozesłać i spać w odęciu wyżyny. Hej! Sobie on grał - tam gdzie wiatr, gnąc
się w szyję i łukowe skrzydła wędrownego żurawia, uniżał się ku jeziorom, orłem okrążał
szczyty i jak olbrzymi gryf o gradami miecącej grzywie, walił się w gwiazdy i tumanił ku
ziemi. Sobie grał...
Ale teraz strach go jął zdejmować. Roztańczone widma, w szalonym okręcie około jego
głowy, coraz bliżej i bliżej, coraz chyżej i bardziej porywczo wirujące, poczęły trącać sobą o
jego włosy i twarz. Zdumieli się dwaj Juhasi, co słuchali poniżej pod turnią. Z fujery
Dziwnego Juhasa wydzierały się tony podobne do wycia olodzonych skał, gdy o nie w zimie
nawałnica szalonymi skrzydłami uderza. Nagle fujera przestała brzmieć. Oto porwany w wir
tańca, za włosy, ramiona i ręce, Dziwny Juhas, z fujerą w dłoni, kręcił się na przełęczy, zda
się, latał w powietrzu. Zdumieli się, przelękli juhasi. Kręcił się, skakał lotem, wirował,
podobny do oszalałej wichrem gałęzi, którą trąba powietrzna urwie i na miejscu, rozpostartą,
obraca. Kręgi robił coraz szybsze, prędsze i bardziej porywcze. Bo oto wszystkie widma,
które do gry jego biegły jak ćmy do światła, ujęły go w swój tan, w tan, który grą swoją
wywoływał. A owe, blade, z uśmiechem upiorów, nie wiadomo skąd przyszłe, poczęły zeń
ssać krew, przyczepiając się ustami do jego twarzy, ramion i rąk, roniąc za sobą z
rozkłębionych włosów płomieniste jaszczurki, jak pochodnie rozchwostywane w żagliki
ogniste na wietrze. Dziwny Juhas nie mógł się bronić, nie mógł się zatrzymać. Mgły dostały
krzywych pazurów, błękitne obłoki sieciami szponistymi oplatały jego ciało, ze wszech stron,
ze wszystkich sfer przestrzeni, spadały na niego plątowiska drapieżne wirów tanecznych,
                                                                                              150
bezcielesnych widm. Chciał się wyrwać, opierać - nie mógł. Piarg usuwał się spod nóg, głazy
stały się ślizgie, jakby je powlekł lód. Tańczył po przełęczy, wleczony przemocą, w takt
muzyki, która umilkła w fujerze, a grzmiała w przestworze. Już skały ponad nim, doliny i
jeziora pod nim, poczęły się kłębić w potworne koło ruchu, w chaos straszliwy. Mózg począł
pękać w głowie Dziwnego Juhasa, serce nie mogło wydążyć bić. Gine! - odezwało się przed
nim.
Własne widma! Własne widma! I te, i te - co przyszły - skąd?...
Wyczarowane grą, w taniec zaklęte... we własny takt... Nagle fujera pękła w ręku Dziwnego
Juhasa, a on sam zatoczył się i runął głową w dół ku Pięciu Stawom, na upłaz, z upłazu w
żleb, na głazy, na dół, na dół, aż mózg pryskał po kantach kamiennych i krew bluzgała jak
iskry z głowni ciśniętej z góry.
- Is! Is! Co sie stało?! Spad! Na ten hań strone spad! - krzyknął przerażony jeden juhas do
drugiego, z tych, co słuchali i patrzeli pod turnią.
- Raty! Tak jakby go cosi zdmuhło! - odkrzyknął drugi przerażony.
- Wiera! Ale co? Dyj hań nik nie beł przi nim!
- Wto wie? Moze beł, ino nam sie widzieć nie dało - odrzekł drugi. Pomilczeli chwilę.
- Ze coz by hań mogło i być? - ozwał się pierwszy z przestrachem.
- Złe.
Po czym obaj poczęli uciekać na dół po piargach ku pańszczyckim szałasom, trzymając
kapelusze w rękach, aby im nie pospadały w koźlich susach, a z trwogi podnosiły się im
włosy na głowach.
                                              ON
Olbrzymi, czarny niedźwiedź, urodzony i uchowany w ciemnosmreczyńskim borze pod
Hrubym Wierchem, w puszczy, gdzie słońce tylko po wierchowcach świerków świeciło, nie
mogąc przebić dachu splątanych ze sobą konarów i gałęzi, pod którym przemykały się w
pogoni za sarną i jeleniem hordy krwawych wilków, torowały sobie drogę potężnymi łbami
odyńce, a po którego wiązaniach ślizgał się cichy, zgubny ryś o złotawej sierci: pewnego
wiosennego dnia usłyszał głosy nigdy dotąd nie słyszane. Zdumiony stanął i słuchał. Były to
miarowe ciosy, twarde i głuche, budzące suche echo po sobie. Posuwały się od doliny w górę.
I niedługo zadziwionym oczom niedźwiedzia ukazali się ludzie z siekierami w rękach,
odrębujący na lewo i prawo gałęzie odwiecznych smreków, przez co czynił się za nimi długi
chodnik. Było ich kilku, przez plecy mieli łuki i strzały w plecionych z łyka kołczanach oraz
sakwy z pożywieniem, u pasa proce i woreczki z kamykami. Gniewnym, strasznym okiem
patrzał na nich niedźwiedź. Chciałby się był rzucić na nich, poszarpać ich i rozmieść po
prostu na wiatr, a jednak jakaś trwoga zatrzymywała go w oddaleniu. A gdy poczęli posuwać
                                                                                            151
się ku niemu bliżej, wydał z piersi pomruk zły i groźny, ale cofnął się w gąszcz, zaszył w nim
i siadł, podnosząc kufę do góry i wietrząc.
Już w parę dni potem, chodnikiem przez cały las przeciętym. na polanę, gdzie rosły wysokie
szczawy górskie. szerokich liści łopuchy i mnóstwo kwiatów i ziół, tak że polanka mieniła się
błękitnym, żółtym, czerwonym, fioletowym i zielonym kolorem, przypędzili ludzie stada
owiec i wołów, a wielkich, jak wilki i do wilków podobnych z wejrzenia siedm białych
kudłatych psów w kolczatych obrożach szło obok lub za nimi. Natychmiast z głazów poczęto
klecić jatę, na głazach pozbijano żerdzie i pokrycie umoszczono z żerdek i odartych łup
drzewnych, a na wierzchu poukładano ciężkie kamienie od wiatru.
Naokoło polany uczyniła się pustka. Pasające się tam dotychczas sarny i jelenie popierzchały,
wilki podchodziły gęstwiną, nęcone widokiem owiec i wołów, ale bały się psów, zawsze
czujnych juhasów, zbrojnych w daleko sięgające łuki i proce, i ostre ciupagi i noże, a przede
wszystkim ognia błyskającego we dnie i w nocy z jaty, który nigdy nie gasnął. I dzikie
szczeciniaste maciory, które tam żyły uprzednio, szukając bulw ziemnych, stadka swoich
warchlaków pouwodziły daleko i nawet mocne, odważne, a często zuchwałe i napastliwe
odyńce nie zbliżały się ku polanie.
Z wysoka, z turni, sponad dwóch stawów, co powyżej w dolinie wiecznie senne leżały,
poglądały na nią ciekawe, szybkie kozice, w olbrzymich susach uciekając, gdy juhasi z
owcami podwyższali się na upłazach, i tylko jedne orły skalne zakołysały się czasem na
rozłożystych skrzydłach w przestrzeni, zaważyły i spadały jak piorun na jagnię, które unosiły
ze sobą, o ile nie dosięgła ich prędka, pierzasta strzała, kamień z procy lub śmigła, rzucona
przez juhasa ciupaga, warcząca w powietrzu w potężnych kozłach, nigdy niechybna.
Wkrótce poogradzano dla owiec koszary ze strągami, obok pierwszej jaty wyrosło kilka
innych, powstał szałas.
Z dala, z kosodrzewin, pozierał ku polanie niedźwiedź. Mieszkało ich tu w Ciemnych
Smreczynach kilkanaście. tu się pasły, mnożyły i wychowywały, stąd czyniły wyprawy na
owsy zielone w lecie i złociste w jesieni ku wsiom ponad Wagiem, tu przesypiały snem
zimowym zimę, przechodząc czasem ku Wierchcichej popod Kopy, ku Rybiemu i w inne
doliny, rojne od pobratymców. Panowały niepodzielnie i absolutnie w górach. Łoś o
rosochatych łopatach, mieszkający poniżej, zmykał ciężko, gdy tylko na ślad ich łapy natrafił;
potworne tury o czołach twardych jak głaz, a sile powodzi, nie pasały się wysoko i toczyły
walki tylko z dolinnymi niedźwiedziami, po lasach. Stare, błyskające długimi kłami odyńce
farkały i kłapały zębami, ale przysiadając na zadach pod wykrotem, gotowały się tylko do
obrony, nie napadając same, a wilki, gdy bandą szły, a były głodne, mogły być niebezpieczne
tylko na nizinie, gdzie drzewa nie rosły. Zresztą wygłodzone i do szaleństwa zuchwałe
bywały tylko w zimie, kiedy niedźwiedź dobrze ukryty spał.
Nie było zatem rywala i jedynie miłość wypełniała góry rykiem walczących samców,
podobnych do burz walczących. W całych Ciemnych Smreczynach, a może w całych Tatrach,
nie było groźniejszego niedźwiedzia. Barki miał jak kloce, łeb jak kępa, sierć czarną, lśniącą,
a kiedy się wspiął na zadnie łapy, wyglądał jak drzewo. Najstraszliwszy był ze wszystkich.
On też pierwszy ubił wołu osiadłym na polanie juhasom. Ubił go w biały dzień, zabłąkanego
daleko w kosodrzewinach, a uderzył tak potężnie, że wół od jednego zamachu za łeb padł
martwy z przetrąconym rdzeniem, nie zdążył nawet ryknąć i zguby jego nawet nie
                                                                                             152
dostrzeżono na razie. Dopiero zlatujące się na ścierwo orły, sępy, jastrzębie, sokoły i sowy
rozliczne sprowadziły juhasów, którzy znaleźli już tylko kości.
Ośmielony napadł na innego wołu, w stadzie. Stado pierzchło w przestrachu, nadbiegły
jednak z ujadaniem psy, za nimi z krzykiem z ciupagami w rękach wolarze.
Niedźwiedź rozdarł najśmielszego psa, rzucił głazem ku ludziom, ale uciekł.
Od tego czasu zaczęła się walka, bo i inne niedźwiedzie podchodziły pod woły lub napadały
owce. Nocami zwłaszcza psy, i juhasi pilnować musieli, gdyż rysie skradały się gęstwiną, a
wilki wyły dookoła, odpowiadając zaciekającym się od szczekania owczarkom.
W powietrzu z ptakiem drapieżnym, na ziemi z drapieżnym zwierzem rozpoczęła się walka na
zabój. Ale juhasi poznali już, że największe szkody, najśmielsze napady wykonywa ten wielki
niedźwiedź czarny, "on".
Jego zaś wściekłość brała na psy i ludzi. Nieraz cały szereg dni przeszedł, że nie dało się ani
jednego wołu zwalić, ani jednej owcy porwać. Przypadł niespodziany, wczesny śnieg
jesienny, tak gruby, że pokrył krzaki drugich borówek i bruśnic, obłamał i zasypał czerwone
gałęzie skorusz, trawy pogrzebał - nastał głód. Większość juhasów z wołami i częścią owiec
zeszła do wsi, obiecując sobie powrócić, gdy śnieg staje; zostało tylko paru ze stadem owiec,
które zamknięte w koszarze, żywiono nakoszonym za lata sianem. Przy nich były tylko dwa
psy.
W noc ciemną i mroźną, pełną wichru ze śniegiem, wypadł "on", jak burza z chmur, z
pomroków leśnych, runął jak lawina, urwana w upłazie, na polanę, i gnał jak potok z
przewzbranego deszczem jeziora ku koszarowi. Wybiegły naprzeciw niego psy, ale nie zważał
na nie, a one też tylko z daleka ujadały. Jednym susem przesadził płot koszara i gruchnął na
zbite w kupę. rozpaczliwie beczące owce.
Prędzej niż pomyśleć można, bił i ciskał na kupę. Nie pił krwi, nie pochłaniał mięsa, tylko bił
i bił, grzmotał łapami i ciskał poza siebie. Zapamiętał się w tej rzezi okropnej; mordował i
mordował.
Usłyszeli hałas psów i bek owiec juhasi, ale nie mogli biec na ratunek. Pod mokrym śniegiem
gasły ze sykiem porwane z ogniska głownie, w ciemności bali się zaś przybliżyć, a ich krzyki
nie odstraszały niedźwiedzia. "On", "on", powtarzali z rozpaczą, gdy "on" szalał w koszarze,
jak szaleje płomień w ciemnej stodole, pełnej słomy i suchego zboża. Gdy przez rozwalony
płot owce wydarły się z koszara i wartogłowe ze strachu popędziły na oślep w sto stron,
niedźwiedź począł pić z najcieplejszych krew, począł łykać wyszarpywane płaty mięsa z
ciekącym od krwi runem. W końcu porwał jedną sztukę i w skokach przepadł w lesie.
Nazajutrz płacz i lament napełnił polanę. Nie dość, że wyżej trzydziestu owiec pobił "on";
mnóstwo pochwytały wilki, gdy się rozpierzchły, co po śladach poznać było można; mnóstwo
zapodziało się tak, że nawet odgadnąć nikt nie mógł, co im drogę zaszło. "On" zrujnował
szałas do szczętu, i z płaczem, klątwami, złorzeczeniami i odgróżkami, z resztą żywych i
zdrowych owiec, które się zegnać udało, uciekli juhasi do wsi, zamknąwszy pobite owce w
jednej z jat i obwarowawszy ją, i zaparłszy kołami i głazami, nimby przybyli liczniej po skóry
i mięso. Ale "on" czuwał. Tejże samej nocy uderzył na jatę z towarzyszami, rozeprali głazy,
rozmietli kłoty, koły i żerdzie i wyprawili sobie ucztę, od której krwawych strzępów pełną
                                                                                             153
była dolina. I gdy w trzy dni później, za ciepła, powrócili wolarze i owczarze popod Hruby
Wierch, zastali zdruzgotaną jatę i wszystko mięso pożarte.
- "On"...
- "On"...
Rozzuchwalone tym powodzeniem niedźwiedzie dzień i noc trapiły pasterzy, że wielu się
zarzekało, powróciwszy w jesieni do domów, że tam już nie pójdą następnej wiosny, a
straszna sława rozniosła się kręgiem koło Tatr.
"On" zaś tryumfował. W blasku księżyca gdzieś w uboczach Gołych Wierchów stawał, do
czarnego głazu podobny, i patrzał z wysoka na puste doliny. I czuł się jeden potężny i
niezrównany, jak halny wiatr albo piorun, którym nic nie wyrówna. I w jesiennym, późnym
słońcu przewalał się po aksamitnych, uzłoconych upłazach, po ogromnych, błyszczących
trawach, podobny do kłody smrekowej, sam jeden najpotężniejszy, jak głusza zimowej nocy
albo mróz ranny, który wszystko w lód ścina. I puste, milczące lasy znowu były jego
niepodzielnym księstwem. Posępny, kolosalny, uginał barami konary przekraczając potworne,
zbutwiałe kłody albo płynął wśród jesiennych wybujałych traw, czerniąc się wśród nich
grzbietem, jak ciężko ładowna łódź na ruchomej fali. Wędrówki jego napełniała słodka
pamięć klęsk, które zadał, zwycięstwa i pogromu. Królestwo jego, od wieków przez
przodków mu przekazane, znowu stało się wyłączną jego własnością. I uderzył, jak skała w
szczytach urwana, na wściekłego tura, który się z nizinnych borów popod Krzywań
przybłąkał. Ujrzał go tur zbiegającego w dół między wielkimi, starymi, rzadko rosnącymi
smrekami, pochylił łeb o strasznym czole i bodących rogach, zaryczał krótko, gardłowo i
rozstawił szeroko przednie nogi, zapierając się zadnimi w grunt. Tak stanął, do mostu, na
który kra uderza, podobny. Atoli szybciej, niż złamany wichrem smrek na kierz się wali, runął
nań niedźwiedź i łapą w kark go uderzył. Bluznęła krew. Potworny bek wyrwał się z gardzieli
zwierza i równie, jak dwie lawiny głazów z dwóch przeciwnych skał lecące zetrą się z sobą w
kotlinie, kamienie spiętrzą się w mury, a huk wypełni przestwory, tak oni z rykiem zwarli się
ze sobą. Ale mocne, śmiertelne czoło tura ugodziło w pustkę; niedźwiedź uchylił się i
powtórny raz zadał w kark wroga, wyrywając płat mięsa, który odwalił się od kadłuba jak kęs
drzewa piorunem z pnia oddarty. I cios za ciosem ponawiał straszliwy napastnik, unikając
ciężkimi, ale szybkimi skokami rogów i czoła byka. Wreszcie ów, uchodząc śmierci, zawrócił
i cały czerwony od posoki i olbrzymie jej bluzgi na mchy i gałęzie, o które się ocierał,
rzucając, rozpaczliwym biegiem uciekać począł, z tętentem, jak gdyby młoty uderzały w
ziemię. Ale stary, milczący las nieruchomo patrzał na tę walkę.
Zaś niedźwiedź zapragnął słońca po boju. Przeszedł więc dolinę Niefcyrki ponad Doliną
Młyniczną przez grań od Hrubego Wierchu i tam pod przełęczą, w niezmiernej wysokości,
leżąc między progami skalnymi na rozpalonej trawie, grzał się w słońcu, spoglądając w swej
dumnej samotni na szeroki kraj ludzki tam nisko... I nie było żadnego więcej zwierzęcia tam,
na wysokości. Stadka kozic, gwiżdżąc na trwogę, pomknęły w szalonych rzutach w
niedostępne, czarne krzesanice, ponad im tylko niegroźne otchłanie, i niewielki jastrząb
trzepotał skrzydłami w błękitnym powietrzu, czatując na siedmiobarwne, długodzióbe motyle
skalne.
Nadeszła zima, a z nią zimowy sen. "On" spał pod wykrotem kędyś w Hlińskiej Dolinie, ale
ludzie radzili o "nim". Bo żal im było nie powracać na traworodną ciemnosmreczyńską
polanę, a przy tym nurtowała ich serca chęć krwawej zemsty. I gdy wiosna nadeszła,
                                                                                           154
kilkunastu ludzi, dobrze zbrojnych w łuki, noże i topory, z łopatami w ręku i z zębatymi
żelazami, zaopatrzonymi w grube łańcuchy, ruszyło wyciętą percią w góry.
Ujrzał ich obudzony już niedźwiedź i znowu chęć w nim zawrzała rzucić się na nich i
rozmieść ich po lesie, i znowu jakaś trwoga popchnęła go wstecz, w gęstwinę. A jednak czuł,
że cienkiej skoruszyny łatwiej nie łamie, kiedy ją chyli, aby owoce jej pożreć, niż
zmiażdżyłby każdego z tych ludzi. I już, już porywała go żądza krwi runąć ku nim i
powstrzymywał go jakiś niepojęty lęk. Hal gdyby który zbliżył się ku niemu, gdyby natarł na
niego... Podarty w sztuki okrwawiłby kosodrzewinę... Oko w oko spojrzeć człowiekowi, z
bliska, tuż, tuż, to była najnienawistniejsza chęć "jego", najpełniejsza dyszącej krwią
zajadłości. Ale natrzeć nie śmiał, czuł jakąś siłę obcą, nieznaną, niepojętą w człowieku, mimo
że był dla jego ramion jak giętkie gałęzie krzaków malinowych.
I przyszli znów na halę z wołami i z owcami juhasi. Przyszło ich więcej, przypędzili więcej
wołów i owiec i psów przyprowadzili dwunastu. A szli z hukaniem, śpiewem i muzyką,
napełniając góry dźwiękiem gęśli, brzęczącym beczeniem kobzy, daleko biegnącym świstem
piszczałek i rozległym wyciem długich trombit. Szli tak, jakby pragnąc odstraszyć zwierza i
naprzód ogłosić zajęcie w posiadanie, zdobycie i utrwalenie swej władzy na
ciemnosmreczyńskiej polanie.
Bo cl z nich, którzy przybyli tu uprzednio, pokopali doły głębokie z niezmiernym trudem w
skalistej ziemi, poczynili na nich wiązania z nawleczonych gałęzi i konarów i pokryli je
mchem, aby stały na zdradzie wilkom, i pozakładali żelaza na niedźwiedzie.
Ale "on" zaraz pierwszego dnia po wygonie wołów w samo południe wypadł z kosodrzewu,
ogromnego, siwego wolu upatrzywszy. Wówczas zoczył potwora, zaryczał ze śmiertelnej
trwogi i zadarłszy ogon uciekać począł, dognany jednak, mimo wściekłego ataku trzech psów,
które nadbiec zdążyły, padł pod ciosami łap nieodpartych. Dwa jeszcze psy biegły z pomocą i
siedmiu wolarzy - "on" cofnął się od zdychającego wołu w gęstwinę, ale dał znać, że jest, że
panuje, i odpowiedział na tryumfalne wejście w jego królestwo.
Walkę podjął i że nie zesłabł, pokazał.
I w pewną ciemną, dżdżystą noc postanowił ponowić napad w sam środek polany, na koszary
z owcami. Aliści nagle przy wyjściu z kosodrzewu straszliwy ból przeszył mu boki i w zadnią
nogę wpiły mu się z dwu stron spiczaste, długie, żelazne zęby oklepca. Ryknął boleśnie i
szarpnął nogę, atoli żelaza nie puściły, a gruby łańcuch i ogromny kłot drzewa z brzękiem,
chrzęstem i łoskotem powlekły się za nimi. Rycząc, począł się miotać i szarpać, nie mogąc się
uwolnić, nie mogąc cofnąć, bo półkola żelazne, łańcuch i kłot zawadzały o każdą gałęź i
każdy sęk kosodrzewiny.
I toczyła się powoli czarna, dżdżysta noc ponad nim, nad jego rykiem strasznym, wyciem
przerażonych wilków i zawziętym ujadaniem psów, które oblegały z dala miejsce jego
nieszczęścia. Czasem sśród chmur wyjrzał posępny, wiszący w otchłani, niebotyczny cień
skały, jakby ciekawej: co się dzieje tam na dole, gdzie coś żyje, rodzi się i umiera...
I nastał świt. Blade światło rozlało się po dolinie i natychmiast ludzie wyszli z szałasu z
łukami, toporami i maczugami w ręku i ostrożnie, powoli, z ujadającymi psami przed sobą,
poczęli podchodzić w górę. I stanęli w zdumieniu, albowiem ujrzeli "jego", bo go poznali po
rozmiarach i czarnej srierci, może na jakich ośm wysokości ludzkich, z żelazem, łańcuchem i
                                                                                            155
kłotem między konarami potężnego smreka, gdzie z bólu, rozpaczy i wściekłości szalony
wylazł, naokół zaś powyrywane z korzeniami drzewka, pokruszone, podruzgotane,
potrzaskane pazurami i zębami gałęzie, pomiażdżone krzaki kosodrzewu, powydzierane z
ziemi głazy, ciężkie jak młyńskie kamienie.
Stali i patrzyli zdumieni, nie śmiejąc się zbliżyć.
- "On"...
- "On"...
Wtem jeden pochylił się, podjął kamień, napiął procę i puścił cięciwę. Wnet uczynił to drugi,
a inni naciągnęli trzymane w gotowości łuki. Grad strzał i kamieni począł bić w konary, w
pień i w niedźwiedzia. Wówczas runął on na dół, aby rzucić się na ludzi, runął krwawy,
pokaleczony, z tkwiącymi w ciele kilku pociskami. I poskoczył ku czeredzie napastników.
Cofnęły się naprzód psy, zaskomlawszy, i pierzchły, a wraz cofnęli się gwałtownie ludzie.
Pozostał tylko jeden wysoki i szeroki w barach góral, ze szpikulcem żelaznym, nasadzonym
na grubym drzewcu bukowym. Ten stał, wsparłszy trzon o głaz i nastawiwszy ostrze.
Wlokąc żelaza w podrzutach przypadł ku niemu "on", a gdy już był na kilka kroków, wspiął
się, aby łapą przednią w głowę uderzyć, i nabił się na nastawione ostrze piersiami. I wtenczas
z bliska pojrzał w oczy człowieka. Wtem topór ciśnięty przez jednego z juhasów zawarczał w
powietrzu i wciął mu się w czaszkę za uszami. Zaraz drugi ugodził go w kark, trzeci w jedną
z łap przednich. Także rzucane z ręki kamienie poczęły grzmocić mu w ciało. I zwalił się na
bok z ostrzem w piersiach, łamiąc drzewce ciężarem upadku. Człowiek uskoczył, natomiast
nadbiegły psy i za nimi ludzie. Dwa rozżarte kundysy wyzionęły życie z głuchym,
przeraźliwym jękiem pod "jego" łapą. Strzały jednak, siekiery, maczugi, kamienie, ciskane z
coraz bliższa, wytoczyły zeń tyle krwi, że stało mu się ciemno w ślepiach i bezwład opanował
mu członki. Widział tylko jak przez mgłę posuwającego się ku niemu owego wysokiego,
szerokiego w barach górala, co mu spisę pod pierś podstawił, i uczuł wstrząsający całym jego
jestestwem straszliwy cios maczugi w czoło, pod którym głowa spłaszczyła mu się na ziemi.
I jeszcze przenikliwy, nie do zniesienia, przeraźliwy ból rozwarł mu ciemne prawie ślepia; to
przewalonemu już na wznak drągami jeden z juhasów pruł długim nożem brzuch i
wypuszczał wnętrzności. I wtenczas znowu ujrzał ludzi z bliska nad sobą. Ciemne Smreczyny
zostały opanowane, a "jego" potworną skórę, rozpiętą na wbitych w ziemię kulikach, suszyło
słońce.
                                     ROSICKA
Był w Ludzimierzu nad Czarnym Dunajcem klasztor, a w nim mnichy, co się nazywali
cystersi. Osadził ich tam wojewoda Iwo Cedro, a kiedy klasztor fundował, to mu zza
kołnierza diabeł wyglądał, co na obrazie za wielkim ołtarzem w kościele więcej niż
półsiedmsta lat przetrwało.
I był w tym klasztorze zakonniczek jeden, młody, nazywał się Augustyn, strasznie gorliwy i
na pogaństwo okrutecznie zawzięty. A tu chłopy w najbliższej nawet okolicy, jak się im
                                                                                           156
powiedziało: "Niech będzie pochwalony Jezus Chrystus" - to odpowiadały: Je dy Go ta kfal,
jak mas cas...
I powiada raz ten ojciec Augustyn do opata: Ojcze wielebny, Ja pójdę ludzi nawracać.
- A gdzie? - pyta się go opat i po brzuchu się gładzi, bo właśnie łososia jadł.
- W góry.
I pokazał ręką od maruszyńskich wzgórzy ku Tatrom. - Eć! - krzyknął opat. - Poszli tam
ojcowie Paweł i Jakub i nie wrócili więcej, nie wiemy nawet, Panie świeć nad ich duszą,
gdzie ich ciała nie pogrzebane leżą? Wilki ich zjadły albo łotrowie zabili. A może i śmierć
męczeńską ponieśli i stąd by chwała na zakon spadła. Już nam i tak dominikanie przyganiają,
że mało świętych produkujemy. I kogóż byś ty tam nawracać chciał? Tych zbójów góralskich,
pośród których ledwie wytrwać możemy?! Powiedzieć nie ma co: zwierzyna jest, sarny,
zające, jelenie, grzyb, ryba, jagoda jest, kuna na futro, jaja czajcze na post, jest, jest - ale niech
tu diabeł nawracał Ostać się trudno. Złodziej na złodzieju złodziejem pogania. Dobrze tyle, że
się na klasztor nie śmieją porwać. Na świętą Ku-negundę i świętego Remigiusza patrona!
Boskiej Opatrzności kościół, a klasztor sowom i kawkom zostawić!
Szczyrzyc piękne miejsce...
- O, nie godzi się tak, nie godzi się tak, ojcze wielebny! Im cięższa służba, tym większa
zasługa! Pozwólcie mi, ojcze wielebny, iść, ja czuję, że mię głos pański woła i że się we mnie
duch dźwiga.
I opat mu pozwolił wreszcie. Nie śmiał się głosowi Pańskiemu sprzeciwiać, ale się
usprawiedliwiał przed starym kościelnym: Padoł, że się w nim duch dźwiga.
A kościelny: Dźwigać sie ta dźwiga, ino nie wiem, ale sie to za moich casów nazywało
inacy...
W ranek majowy, w świt pełen woni, przeczystego powietrza i upajającej świeżości, przy
wschodzącym słońcu, ruszył ksiądz Augustyn z bramy klasztornej, nic w rękę nie biorąc dla
obrony, ani psa z wielkich kudłaczy, które zakon chował, cały na Boską Opatrzność, która go
natchnęła, zdany. Dunajec w bród przeszedł i kamieniami ku drugiemu ramieniu wody "pod
brzyskiem" szedł.
A potem zaraz zaczynały się już lasy i wśród nich rzadkie osady.
Śpiewając pieśni nabożne, ze skaplerzem na piersiach, z różańcem w ręku, szedł nawracać
naród pogański.
Przechodziły mu drogę potwory; wilki, dziki niebywałej wielkości, niedźwiedzie tak
ogromne, jak krowy, ale jakoś szczęśliwie między nimi przechodził, ufając.
I pół dnia brnął po lasach, nie napotkawszy ludzi, aż w południe samo posłyszał z gęstwiny i
mroku packanie kijanki i śpiew niewieści. Ucieszył się, jedno, że się pracę świętą rozpocząć
spodziewał, drugie, że i za widokiem człowieczym stęskniony był, i skierował w stronę skąd
głos leciał. I już wyraźnie odróżniał:
                                                                                                   157
"Uwiede, uwiedę, kie pude po wode, nie uwiedem we dnie, ale wiecór pewnie!..."
Spomiędzy drzew zobaczył polanę, na niej kilkanaście okolicznych obór, ogrodzonych
ostrokołami, a za ostrokołami widniały ogródki kwietne. Trochę też pola było uprawne,
zieleniły się na zagonach owies, nać karpielowa, kapusta. Nad potokiem klęczała młoda, koło
siedmnastu lat dziewczyna prała kijanką koszule, których kilka leżało rozciągniętych na
brzegu do słońca.
Na głowie miała białą, lnianą chustkę, zawiązaną pod brodę, w koszuli była rozwartej na
młodych piersiach, w płótnianej spódnicy, ugiętej tak, że jej po kolana gołe nogi widno było;
rękawy też miała wyżej łokcia zagięte. Ksiądz wysunął się z gęstwy.
Dziewczyna na jego widok porwała się znad wody i zamierzyła kijanką do ciosu.
- Niech będzie pochwalony - rzekł ksiądz, a oczy mu mimo woli padły na rozwarcie koszuli.
- Co fces?! - krzyknęła dziewczyna ostro.
- Pana Boga chwalę.
- Boga?
- Haj.
Dziewczyna patrzała na zakonnika i rękę z kijanką opuściła wzdłuż biodra. - Jakiś ładny i
niezły - myślała.
- Co naw fces? - zapytała łagodniej.
- Z Panem Bogiem przychodzę.
- Bóg nie potrzebuje, cobyś go nosieł. On kie fce, to se haw przydzie sam.
Ksiądz zbliżył się ku dziewczynie; ta, widząc jego wysmukłą postać, niepodobną do
olbrzymów, którzy ją otaczali, raczej z dobrotliwym politowaniem niż z obawą nań
spoglądała.
- Coześ ty za jeden? Skądeś prziseł? Jeść ci sie nie fce?
- Jagody jadłem w lesie, miałem chleb i ser. Bóg ci zapłać. Idę z klasztoru z Ludzimierza.
Boga prawdziwego niosę.
- Je, juzek ci pedziała, ze bóg nie pyta, coby go kto nosował. Toś ty z klastoru? Wiem. To ty
nie mozes ku dziewkom hodzić ani baby mieć? Wiem, słysałak.
- O nie.
- Mój biedoku! Je jakoż ty wysiedzis hań przez ko-hanio? Toś ty moze skróś tego tamstela
uciók?
                                                                                            158
Obraził się ksiądz, ale się wstrzymał i rzekł łagodnie:
- Poganko młoda, kto Panu Bogu, Jego Synowi Najświętszemu i Jego Matce, Marii Pannie,
wiarę poślubił: już ten innej miłości nie może znać.
- Jakosi cudnie gadas. Hnet byś mnie z rozumu wywiód. Jakiz to Bóg, co ma syna? I ta
Maryja cy jako jej, to sie nie wydała, kie je pannom? To se jino tak syna z tem Bogem mieli?
Ej ha!
- Wszystko ci to wytłomaczę, młoda poganko. Jak ci na imię?
- Mnie? Rosa, ale mnie wołajom Rosicka albo Roska.
- Rosa? Może Róża?
- Jaka ta róza?! Róza kwiat.
- A rosa rosa.
- Je dy bez to. Od rose mnie nazywajom Rosicka.
- Sluchajże, Rosicko, moje dziecko - zaczął ksiądz.
- Dziecko twoje? Je dyś ty jesce smark! Małoś co starsy jako ja!
Zbliżył się ojciec Augustyn ku potokowi i siadł na kamieniu.
- Bolom cie nogi? - spytała Rosicka.
- Dużo szedłem.
- Je to se jino siedź. Ale jeść ci sie nie fce?
- Nie. Słuchajże, Rosicko, moje dziecko w Chrystusie. W cóż ty wierzysz?
- Ja? Zje w coz byk wierzyła? W Pogode i w Psote, w Zielnom i w Kwitnoncom, w Mór i
Powicher, w Grad i w Grzmiot. Bogów jest dość, wseliniejakik, a nad syć-kiemi jest Cas.
- W Imię Ojca i - zakrzyknął ojciec Augustyn. - Toś ty poganka prawa?!
I jął się żegnać, jakby chciał złego ducha odegnać.
- Je coz to robis - zapytała zdziwiona dziewczyna - co tak mieles renkom po sobie?
- Zegnam się w Imię Pańskie i diabła od siebie i od ciebie odganiam. Toś ty nic nie słyszała o
Bogu chrześcijańskim?
- Jakiz to?
- Który dobre nagradza, a złe karze. Którego chwalić trzeba i prosić Go -
                                                                                           159
- A zawdy da?...
Zastanowił się ojciec Augustyn.
- Według woli swojej.
- Ja ta jino wte pytam (1), kie wiem, ze nie po próźnicy.
- Który stworzył niebo i piekło.
- Niebo, wiem; a piekło?
- Gdzie dusze przeklętych gorzeją wiecznie.
- A wtoz przeklenty na wieki?
- Ten, co Pana Boga nie czci.
- Ehę? To sie wej rad mści twój Bóg? Ehę! A s cymze mu sie zasługować?
- Trzeba się wyrzec marności światowych.
- Je jakiez to ty marności?
- Które diabeł stworzył.
- Diabeł? Zły? On ta wse cłowiekowi blisko. Westchnął ojciec Augustyn, że tu o diable
pierwej słyszeli niż o Panu Jezusie.
- Trzeba dla miłości Boga wyrzec się uciech świata - prawił dalej.
- Jako? Ja by miała nie tańcować pokrony jakiegosi boga? Ze dy nasi to jesce by s nami
tańcowali radzi.
- Trzeba ciało umartwiać, pościć, biczować się, we włosiennicy chodzić, na gołej ziemi
sypiać.
- Tu mas! - krzyknęła dziewczyna oburzona. - Ja o takim Bogu ani nie kcem słyseć!
Zastanowił się ojciec Augustyn i pomyślał: Sroga to jeszcze poganka i zgoła pojęcia o świętej
wierze katolickiej nie ma. Nawrócić i zbawić tę duszę mój obowiązek. Ale poznać ją wpierw
trzeba do gruntu, jej błędy i herezje.
I spytał: A twoje bogi jakie?
A dziewczyna zaczęła: Moje bogi som nie jest takie... Ony ta nicego sie wyrzekać nie
nakazujom i kiebyś im jino miodu postawieł, placka upiók, wian zielony abo kwietny
zawiesił, ogień smolny zapalił: to ony jus rade. A nalepso Zielna.
                                                                                         160
I pół mówić, pół śpiewać zaczęła: Zielna idzie po polanak, po trawnikak, po zagonak, i po
lasak idzie carnyk, i po wodak, i po górak... Zielna sieje młode kwiaty, młode ziele, młode
drzewka, a we wieńcu hodzi polnym i w obłok sie stroi rada... Uwidzis ją w młodym słońcu,
w małym maju, w wielgim maju, jak se hodzi ponad pola... A dziewcęta jej na pełni wieńce
pletom i chram strojom w rozmaite leśne kwiaty, w leśne kwiaty i jagody... W wielgim maju
jej na pełni wieńce pletom i chram strojom, chram, co stoi hań pod lase, pobudowany ze
skali... Chram ubierom pieknie w zieleń, we woniącom, w urosonom, od tej rose, co jom
miesiąc, co jom miesiąc biały sieje... Pote ogień sie zapali, ogień ze smolnego drzewa, coby
dym seł jaz pod hmury, jaz ku niebu, jaze het!... Pote weznom sie za ręce, tańcom, hipcom
koło ognia, w wielgim maju, hej na pełni, w ciepłom, cihom, jasnom noc... i śpiewajom tak:
Zielna, Zielna, ty nam daj, coby nam sie darzyło!
Na zywine, na ludzi coby moru nie było!
Zielna, Zielna, ty nam daj, scyńścia przinieś cały snop!
Siej na domy, na pola, pier na lasy, wody krop!
Zielna, Zielna, my sie dziś cysto pieknie ubrały,
coby my ci całom noc, caluteńkom śpiewały!...
A te, co som panny jesce, to sie pote wraz odłącom, zrobiom mniejse koło w kole i zaś
zaśpiewajom tak:
Hej Zielna, Zielna zielona,
boginio ulubiona,
dotknij nam nasyk piersicek,
dotknij ocy, dotknij licek,
Zielna, Zielna lubiona!
Bo my jesce godne twojej
renki, co w kwiat ziemie stroi,
Zielna, słońcem spłoniona!
Jesce my z nikim nie spały,
jesce my jak ten śnieg biały,
jak ta rosa, jako sreń!
Jesce mamy wstyd rumiany,
jasnom rózom malowany -
Zielna, Zielna! To twój dzień!...
A zatela sie parobcy ka wto może po cihućku poza krzaki przikradajom i pote ku dziewkom
hip! Przerwiom wian, poozruwajom, a dziewcęta z krzykem w las! Uciekajom, oni goniom,
wtory zdole, z ognia hyci smolnom gałąź, to ś niom leci, a świeci se het po lesie. Pełno
krzyku, śmiehu, pisku, ognia w lesie - - Zielnej święto! Wtedej wtora nie ucieknie, kie jom
złapiom i przisiendom, to jus bedzie ig! Ale ta mało wtora tak ucieka, coby jej zaś nie dostali -
- i jest wielgie Zielnej święto, w wielgim maju hej na pełni, noc miłości, święta noc...
Słuchał ojciec Augustyn i zasłuchał się. Bo to było młode i nigdy świata bożego nie widziało.
Zasłuchał się i oniemiał.
- Noc miłości, święta noc - - powtórzył.
- Wies ty co - rzekła mu dziewczyna - pomozes mi kosulki moje poozciagać do słonka, coby
skły, to ci dam obiad. Ale hań ozciągaj wysy, ka obsukcej, nie haw zaraz przi wodzie.
                                                                                            161
Nim się ksiądz opatrzył, włożyła mu w ręce obugarść wilgotnych koszulek i - nim pomyślał,
rozciągać je zaczął.
Serce mu biło i ręce mu drżały, a w uszach dzwoniło: noc miłości, święta noc...
- A ta, wies, ta kosulka, co ma takom korunecke koło syje, to na święto, na zielne... Takom
kosulecke to jino ta ma przywilijom oblec, co je jest panna.
- Toś ty panna? - wydarło się zakonniczkowi z piersi.
- Ba jakoz? Panna!
- I na tę świętą noc, noc miłości, tę koszulkę uprałaś?
- I piersy raz. Prządłak na nie płótno i usyłak sama. Bo tak ma być. Kie pietnaście lat
dziewcęciu minie, wte jej takom kosulke dajom syć i wyprać. Przódziej nie.
- To ci dopiero piętnaście minęło?
- W lecie. Be niedługo na siedemnasty.
- I pannaś?
- Je coz sie tak cudujes? Dyjeś ta i ty moze jesce panic, hoćjeś ta jus i byciar nie od wcorańsa.
Gorąco się zskonniczkowi zrobiło, a wielkie, szafirowe, pełne światła i iskier oczy Rosicki
patrzyły weń ze śmiałym, naiwnym, pytającym uśmiechem.
- No, poozciągali my pieknie. Słonko dogrzywa straśnie. Podźmy ka do cienia legnąć.
Stanął zakonnik, wyprostował się.
- Hybaj! Legnieme hań pod tym jawore... Poszedł. Coś go urzekło. Legł na trawie. A
dziewczyna zaczęła się bawić jego skaplerzem, potem różańcem, zdjęła z niego jedno i
drugie, a on się nie bronił nic, nic... Potem zaczęła się bawić jego kędzierzawą, młodzieńczą
brodą i miękkimi, ciemnymi włosami.
- Ładnyś - rzekła, a piersi jej się wzniosły.
- Ładnyś - powtórzyła.
I dwa silne, gibkie, sprężyste ramiona otoczyły szyję ojca Augustyna.
Tymczasem niedługo cystersi o opuszczeniu Ludzimierza pomyśleć musieli. Rabowano im
trzody na paszy, podpalano stodoły. Jak złe duchy wypadali z lasów zbóje, łupili, grabili,
szturmowali sam klasztor. Już nie tylko w noc, w biały jasny dzień napadali.
I raz, stojąc na murze klasztornym i patrząc, jak pasterzy rozpędzali napastnicy, zawołał opat:
Wszelki duch Pana Boga chwali! Patrzcie no, bracia! Widzicie tego smukłego chłopa tam, na
przodzie?! W tym kożuchu, wełną obróconym do góry, ze sękaczem w łapie?! A tam taka
                                                                                              162
młoda dziewka koło niego, takoż w pałkę zbrojna? Na świętą Kunegundę i świętego
Remigiusza patrona! Wzrok mnie nie myli! To brat Augustyn!
- Któregośmy za męczennika mieli?! - krzyknęli księża.
A kościelny zamruczał: Ono sie ta dźwigało, dźwigało, dźwigało...
Potem trapieni ojcowie cystersi przenieśli się do Szczyrzyca.
    (1) Wte pytam - wtedy proszę.
                      PUDRASOWEGO KUBY
 ZMARTWYCHWSTANIE ALBO JAK SIĘ
    DIABEŁ JAK WESZ NA GRZEBIENIU
                                     POSTAWIŁ
Pudrasów Kuba telo ino, że był prawdziwy Kuba, bo czy był prawdziwy Pudras, tego nie
widział nikt. Pisał się Kohut, a wołali go Pudrasowym Kuba, a to bez to; Spotkał raz pleban
Kubę, co się im dosyć rzadko trafiało. bo ta Kuba czego innego przódziej pilnował, jako
księdza, i chciał se z Kubą co nieco przegwarzyć, jak to zwyczajnie dusz pasterz, żeby
wiedział, jakich ma parafian. Kuba pięknie księdza pozdrówkał, bo to był grzeczny chłop i
wse, pokiel się nie napił, do rzecy. Pochwalił ksiądz Pana Boga. Kuba samo to, i pyta się go
pleban:
(*) - Kuba, je ktos cię też stworzył?
A Kuba niewiele myślący: Pudras.
- Cóż ty gadasz?! - mówi ksiądz. - Nie wiesz to, że Pan Bóg ludzi stwarza?
- Ej jegomość, wiecie - powiada Pudras - to beło tak: Sła moja matka niebozycka do
Ludźmirza na odpust i za Gubałowskiem zastompił jej wilk. Ale, scyńście, niedaleko beł krziz
- hybaj matka nań. Wilk se cupi pod krzize, a matka na krzizie siedzi. A jus beła wydana. Jak
siedzi, tak siedzi, a wilk ta tys cupi i cupi. Meśli: Dej ta przecie jak nie ślezies, to zlecis - to se
ino siedź. Ja ta casu mam dość, to se naw zackam. Ale co sie nie zrobiło: idzie od Słodycków
Pudras, co prawie wte za leśnickiego beł w zakopiańskik lasak, a flinte ma bez ramie. E! -
wilkowi sie casu urwało. Zabrał sie - nie cekał nic. A matka niebozycka tys z krziza śleźli -
no, i do dziewieńci miesięcy ja juz beł gotowy.
- No to co? - powiada ksiądz. - To cię i tak Pan Bóg stworzył,
                                                                                                   163
- Ze dyć, jegomość, jako kcecie, kie ta beł krziz, to ta kajsi niedaleko musiał być i Pan Bóg -
mówi Pudras (*).
I Pudrasowym Kubą był ten Kuba od Kohutów do końca.
Chłop to był świecny, ino że pił. A kiedy się napił, nijakiego pomierkowania nie znał.
Szedł raz ze swoim krewnym, Wojtkiem Kobylakiem z Cichego, skądsi z dalsa, z Węgier,
gdzie przy drzewie robił, bo to był syktarz nad syćkich, i wstąpili kęsi .na Orawie do karczmy.
Piją, Kuba se przyśpiwuje, jak to on miał zwyczaj, kiedy pił:
Napij sie gorzałki, jak mos turok jaki,
jak nie mos turoka, napij sie z potoka!
I gwarzą ta o tym i o owym. Od gwary do gwary powiada mu Wojtek:
- To stajanko pola pod lase wysy młyna po cioce, to sucy mnie, a nie tobie.
A tam Kuba zaraz od śmierci ciotki orał i siał. Zaczerwienił się Kuba od złości i powiada mu:
Cóż plecies? Dy to moje, bo mi destamente ciotka zapisali.
- Twoje, boś se wzion, ale ta w destamencie inacy stało.
Wojtek ta był zawsze taki sysoła i sysoła, ale trafił źle; bo na taką zaprzekę Kuba, jak siedział
za stołem, gruch go w łeb flaszką, a flaszka była kanciata. do tego pełna; uderzył w skroń i
zabił. A pijany strasznie był; kiedy już Wojtek leciał z ławy, jeszcze mu rąbanicą poprawił w
ciemię, że aż krew na pośród karczmy śkła z głowy. Zwalił Wojtek stół na ziem lecący bez
ducha, a Kuba dopiero postrzóg, co nie zrobił. Jak skoczy, jak załamie ręce:
O mój Wojtuś kohany! Cok ci tes zrobieł! Cok ci tys zrobieł! O niescęsno ta wódka!
Niescęsno je tys!
Lamenci, a Żyd, co go prawie za szynkfasem nie było, kiedy się to stało, hałas usłyszał i
diabli go z komory wywiedli. Kuba, jak był pijany, jak krzyknie: Kiz by to diabli byli, ajby
byli, coby się krześcijańska krew oźliwała, a pogańska nie?! Łap za rąbanicę, hip do Żyda,
Żyd we drzwi, ale nie zdążył; u progu go Kuba zarąbał. I jak się rozjadł; zabił Żydówkę i troje
bachorów żydowskich, zrąbał cysto pieknie stoły, ławy, łóżka, powalał piece, dobrze ścian nie
rozniósł. Bo Kuba był chłop niesłaby. I wywyrton się z tego wszystkiego popod karczmą i
zamglał.
Karczma była obdalno ode wsi, nie naszedł jakoś nikt i Kuba tak leżał do rania na drugi dzień.
Kiedy się zbudził, dopiero widzi, co sprawił. Leci naprzódzi do Wojtka, obacuje go - darmo.
Wojtek nieżywy. Żyd - to samo, i Żydówka, i Żydzięta. Trupy i trupy. Nie doobacował się
nikogo.
Niedługo namyślał Kuba: poszedł ku lipie, co hań stała, wyciągnął pasek z portek, założył na
gardło i powiesił się.
                                                                                              164
Dopieroż leci diaboł, co już od dawna na Kubę strzógł, a ledwie je rad. Bo to przecie z takiej
duse, co nic nie robiła za życia, ino piła, a biła się, a na koniec pięcioro ludzi, choć ta i Żydów
w tym śtyrok, zamordowała, będzie w piekle by na trzy dni uciecha. Leci on z jednej strony,
ale i janioł stróż Kuby z drugiej. A janioł Kubę rad widział, bo mu przedtem przez sto lat za
jakomsi karę kazali starych bab pilnować i to mu ino śmierdziało, i cło mu się przy nich
strasznie, a z Kubą miał ozrywkę. Przy tym Kuba pięknie śpiewał i janioł go rad słuchał.
- Je trzysta ci w garle dziś! - biadka janioł. - Je coześ ty porobił?! Teli naród wyzabijać! Ja ci
tu jus heba nic nie poradze. Diaboł cie weźnie.
I stanon se z boku, nieśmiało, a diaboł widły ryktuje, czeka, tylko dusza z Kuby wylezie. A ta
już widziała, że niepeć, i dzierży się ta jeszcze w grzdyce, jako może, ze strachem wielkim.
No ale cóż - coraz ciaśniej, musiała wyjść, co się już ino na końcu języka trzymała, bo ją
wypchało. Ale w te razy idzie Pan Jezus ze świętym Pietrempawłem, co właśnie wtedy świat
obchodzili. I spostrzegł wisielca, i duchy przy nim, i gwarzy do świętego Pietrapawła: Cosi
sie hań stało, podźme zajźreć. Janioł, widzem, po boku, cosi hań źle.
Pan Jezus taki wartki, jako kce, w ocymieniu hań jus bel, a Pieterpaweł tys ta za nim
kieniekie, jako zdołał, doleciał.
Pyta się Pan Jezus: Co to?
Diaboł mu sie straszne pieknie pokłonił i gwarzi; Przenajświętsy Panie - tak i tak.
- No, to jego prawo, diabłowe - mówi Pan Jezus
i obrócił się ku Świętemu Pietrowi, i powiada: Skoda duse.
- No juźci prawda, skoda - powiada święty Pieterpaweł - ale co robić? Darmo.
Ale janioł, któremu Kuby straśnie luto było, pokłonił się zaś znowu Panu Jezusowi i powiada:
Panie Jezu, królu świata! Zabieł ci Pudrasów Kuba Wojtka Kobylaka z Cihego, ale to wódka
zrobiła, a wódke zrobił diaboł. A co tyk Żydów, to zabił tylko od zalu, ze sie krześcijańska, w
Twoje przenajświętse Imie krzcona krew oźlała, a pogańska by sie nie miała oźlać? To ino
jedno drugiem wypłacić chciał.
- Hm - zamyślił się Pan Jezus i patrzy na świętego Pietrapawła, bo mu wierzył. A święty jako
święty, z diabłem nie będzie trzymał, ino z janiołem. Nie śmie sie nic obezwać, ale ta też nie
dokwaluje nic nijako.
Dopiero, kiedy się go Pan Jezus spytał: Coz myślis? -
powiada: Ano, mam po prawdzie rzec, to i to, co ten janioł gwarzi, nie bzdura.
- Hm - kiwie Pan Jezus głowa, a święty Pieterpaweł, kiedy już widzi, że się Chrystus Pan
namyśla, zaraz dalej:
Ze wódke wrodoś diaboł zrobił, no to wiemy, Panie, Ty i ja; a ze Kuba j po pijaności o Twoim
przenajświęntsym Imieniu myślał, to nie grzyk, ba cnota.
                                                                                                 165
- No to jakoż będzie? - gwarzy Pan Jezus. - Darować mu? Nijakim świate - ludzi
pomordował. A do piekła go dać mi go zal, bo inacej nie jest, ino tyk Żydów pokrony mojego
Imienia wybił. Ale wiem, co zrobiem. Kuba zmartwykwstanie i be jesce zył, i dam mu casu
odpokutować, l jako se zasłuzy, tako mu ta na końcu wyjńdzie.
I trzepnon Pan Jezus w gałąź ręką, gałąź się złamała i Kuba bełł! na ziemię. Pasek popuścił i
dusza na języku wisi, a Pan Jezus jej powiada: Duso grzesna, wracaj do ciała - i dusa zaraz
śuchła do gardła, a z gardła dalej.
Ale na diabła aż poty wyszły, bo już dawno kolegom obiecował, że ino patrzeć, a duszę Kuby
do piekła przyniesie - a tu wstyd. Jak się siepnie!
- Ej, wieraześci! - powiada do świętego Pietrapawła, bo do Pana Jezusa nie śmiał. -
Wieraześci! Przepytujem tys bars pieknie Wasom Niebieskom Osobe, ale ta dusa juz beła tak,
jak moja, i to wiera nieładnie i diabłowi wyrządzać! Ja sie haw dość koło niego uzaskakował,
kimek go na to przywiód, co zrobieł. Po darmo to sie i mnie pracować nie fce. A jak mi
bedom duse spoprzed nosa brać, to nieg se ig pote ten do piekła nosi, co ig biere! Ja sie tu
kazdemu nie dam z rozumu wywodzić! Bajto!
I telo był napajedzony, ze kie cupnie kopyte, iskry skurzył.
A święty Pieterpaweł jak skocy ku niemu! - A ty huncfucie, opacniaku - krzycy - to ci Pon
Jezus za kazdego, co?! To ty nie wies, omełtuku jeden, ze wola Tego, co świat Jego?! A
naucys się ty moresu, ty psiakudło, ty bulko wody, ty pół nicego!
I trzask go w pysk!
I byłby go jeszcze nie tak wyonacył, bo się gwałtowli-wie ozeźlił, a naremny je, ale Pan Jezus
się ani nie obejrzał, tylko dalej szedł, tak i święty Pieterpaweł musiał rad nierad za nim iść.
Tylko sie jeszcze za sie oglądał, a co się oglądnął, to diabłu pięść pokaził.
Zostali nad Kubą janioł z diabłem.
- No, toś przegrał prawo - pada janioł.
- Bajtoć! - mówi diabeł. - Nie beła nigda ze psa baranina, ino psina. Dobrego karcyma nie
zepsuje, a złego kościół nie naprawi. On ta i tak bedzie mój. Ale ze mie tys ten świenty
Pieterpaweł wycion w pysk! O dwiesta lat nie odpuchne!
- Dobrze ci tak! - pada janioł. - Nie stawiaj sie jak wes na grzebieniu, kieś nie hłop na to!
Parobski wiater diabeł zrobił i do piekła do Lucypera na skargę się poniósł, a janioł
Pudrasowego Kubę skrzesił i Kuba żył pono jeszcze siedmnaście lat kajsi we świecie, bo już
do domu nie szedł, boby go ta byli wójcia i przysiężni wypucowali, i pokutował strasznie, i
pono kanysi w klasztorze umarł, i dowutnie do nieba poszedł.
(1) Ustęp w gwiazdki zamknięty jest przystosowaniem góralskiego oryginału, który tu się
kończy.
                                                                                               166
                   O ZOSI WALCAKÓWNEJ
Ledwo tylko pierwsza żona Johyma Walczaka zza młaki zamknęła oczy, zaraz on się za drugą
obzierać począł, będąc chłopem niestarym i gospodarstwo mając hrube, które gaździny
potrzebowało, i dzieci po nieboszczce zostały, pięcioletnia Zosia i ośmioletni Jaś. Ale
macocha, którą skądś ze Skrzypnego wziął, dziewka młoda i łakoma, wszystko by była
chciała dla córki, którą miała z jednym parobkiem ze swojej wsi, zagarnąć i tak źle usposobiła
do tych dzieci męża, że całkiem dbać o nie przestał, majątek cały na żonę i jej potomstwo
przepisał i tylko tego im wydrzeć nie zdołała, co po matce zostało. Ale tego było dobrze
jeszcze lepiej niż ojcyzny, bo pierwszą żonę z okolicnej obory Walczak wziął, od Sobczaków,
i to ojcowickę, więc jeszcze i tak bogaci byli niezmiernie.
Byłaby macocha i biła, ale kiedy raz złapała małą Zosię za warkoczyk i w buzię ją uderzyła, a
Zosia zaczęła płakać: Jaś sajtą spod pieca tak macochę zdzielił przez rękę, że jej jak martwa
opadła. Zawrzasła, porwała za puckę i rzuciła się ku Jasiowi, ale ten stał śmiało ze sajtą w
ręku, nie ustąpił, a oczy mu się tak zjarzyły, że się przelękła naprawdę. Jak go nie zabijem -
pomyślała - to on mnie... A jakby nie teraz, to jak dorośnie...
I nie śmiała go uderzyć, a Jaś do niej wtedy: Wiecie, jakbyście kie jesce tkneni Zosie, to wam
syćkie zemby
skałom wybijem, a wasom Jagnisie z kołyski wyjmiem i dom świni zjeść.
I od tego czasu iskrzyła się baba złością na dzieci, wymyślała, przezywała, ale bić nie śmiała;
a więcej jeszcze nienawidziła Zosi niż Jasia, za to że była ładniejsza od jej obu córek, tej z
parobkiem i drugiej z Walczakiem.
A że dom Johyma zza młaki stał obdalno ode wsi. Jaś i Zosia ze sobą tylko najwięcej byli i
strasznie się to rodzeństwo kochało. Mało kto kiedy jedno bez drugiego widział. Jaś by się był
dał za Zosię porąbać, a Zosia by sie była dla Jasia we wodę cisła.
Tymczasem oni rośli i wyrośli. Jaś na parobka, a Zosia rosła za nim na dziewkę. Podani byli
na siebie jak ulał i ładni, jak to we Walcackim rodzie: chłopy śmigłe, zgrabne, hardej postawy,
noga prosta, stopa mała, tanecznicy pierwsi, a na twarzy przystojni, suchej urody; dziewki
samo to, błękitnych, dużych oczu i różanych ust, jak kwiat.
Pewnego razu do karczmy na Ustupie, gdzie Jaś tańczył, wszedł Capek z Capkówki z obcym
chłopem, ogromnej postaci, z włosami dobrze niżej ramion spadającymi, z twarzą w bruzdy
pooraną i szeroką rysą od topora przez prawe lico. W mig zrobiło im sie miejsce za stołem;
uchylił się każdy. Bo to byli dwaj słynni zbójnicy, Izydor Capek z Capkówki, po zbójecku
zwany "Koziar", i Maciek Nowobilski, sołtys z Białki, zwany pomiędzy zbójnikami "Prawo",
jakby na despet, a między ludźmi "Krzesaty". Siedli za stół i kazali sobie dać gorzałki. Wypił
"Prawo" półkwaterek blaszany i obrócił na stole dnem do góry, ale jakoś żaden z siedzących
za stołem tego samego nie uczynił. Odwrócił się Maciek z lekkim ruchem lekceważenia i
wzrok jego padł na Jaśka Walczaka, który tańczył. A właśnie tańczył on hajduckiego i muzyka
grała mu:
W sirym polu,
w sirym, polu,
                                                                                               167
stoi lipa zelena;
spod tej lipy,
spod tej lipy,
idzie woda studzena.
Wto tu wodu,
wto tu wodu,
pic budze;
myrha zienku,
rnyrha zienku,
miec budze!
Popatrzył Maciek mimochodem, ale wnet wzrok mu sie ożywił i na chłopcu zatrzymał.
Okiem znawcy śledził on jego ruchy, oglądnął naprzód nogi, potem pierś i ramiona, potem
głowę. Patrzał i parę razy pokręcił głową. A Maciek Nowobilski "Prawo" głową nie bardzo
kręcował, bo on znał świat od Budzyna po Kraków, znał siła narodu, a w tym chłopów, którzy
kiedy powstali, to sie zdawało, że świat ozniesom. A i sam do najprzedniejszych należał, siłę
miał wołu, a zręczność i lekkość samy jeszcze i dziś, choć już blisko pięćdziesiąt lat liczył.
Więc kiedy on nad Jaśka tańcem głową pokręcił, to to jus wej beł toniec!
I pyta się Capka, wskazując ruchem czoła: Cos to za jeden?
- Johymów Jasiek, za młaki.
- Śwarny hłopiec.
- E dy tu nie mas lepsejsego, krzesny ojce.
- Kaz mu iść za karcyme. Niek uwazuje, kie dwa razy tyrkne półkwaterke w stół.
Jasiek taniec skończył, podsunął się ku niemu Capek i co mu Nowobilski polecił, powiedział.
Zabiło i ucieszyło sie Jaśkowe serce, bo że to Krzesaty Nowobilski, nie wiedział, ale imię
jego znał i czcił, jak czcić potęgę należy.
I stanął za karczmą przed Nowobilskim, czerwony od wrażenia, choć zawsze blade miał lica, i
aż dygotał, tak mu serce biło. A Nowobilski jeszcze raz uważnie mu się przypatrzył, zmierzył
okiem jego wzrost wysoki, szerokość ramion, piersi, wcięcie w stanie - i ozwał się:
- Hłopiec, sełbyś se mnom?
- Zje ka?
- Poza bucki.
Zajarzyło się Jaśkowi w oczach. Mało nie oparł się
plecami o ścianę. Takiego honoru w życiu sie nie spodziewał.
- Sełbyś?
A Jasiek uchwycił Krzesatego za rękaw od czuchy i pocałował go niżej łokcia.
                                                                                              168
- Pude - rzekł.
- Dobre. Git. No to go ty, Capek, przyryktuj. O pienć dni idzieme. Ciupaga, nozy, piscolce,
torba. Co ci hybia, to ci dame. Aleś ty nie z płonego gazdostwa, to ta syćko musis mieć.
Odzienie piekne, to, co dziś. Ja ide teraz do Słodycków, bo mnie hań straśnie pieknie pytał
kiejsi Józek Słodycka na burse, co jom dziś robiom. Ostań s Pane Boge, Capek. Bydź zdrowy,
hłopce. Ale to wiedz: próba bedzie. A ciho!
Jasiek już nie wrócił do karczmy; siadł poza nią na zwalonym pniu, a w głowie mu się
zawracało. Werbował go do swojej bandy Maciek Nowobilski, on, charnaś nad charnasie...
Jakaż to musi być moc, skoro on samemu Capkowi, który ma już więcej niż czterdzieści lat, a
przed którym świat się trzęsie, mówi: ty!... A i próba wstrzymywała mu bicie serca w
piersiach.
Przez cztery dni nic Jasiek nie robił, tylko z kim mógł, za pasy szedł, skakał przez płoty i
potoki, za psami się uganiał, ciupagą gałęzie w locie obcinał. Zdawało się, że zwariował. -
Głupie cy co? - zapytywali sie sami siebie ci, co go widzieli skaczącego i biegającego.
- Abo o zbójectwie meśli?
- E, teli majontek ma. Zje po coz by ten seł kraść? Heba by jemu wto ukraść prziseł.
- Hej, ale hłop zdrowy, mocny, to go matura biere. I piątej nocy od widzenia się z "Prawem"
zniknął Jasiek i nie powrócił aż we dwa tygodnie. Próbę odbył świetnie.
- Dojńdzie nas wsyćkik w syćkiem - ocenili zbójnicy. - Heba wasej sieły, "Prawo", mieć nie
bedzie, bo takom siełom to zaś Pan Bóg z rzadka kogo pozegna.
I przez dwa lata chodził Jasiek ze zbójnikami. Dostał on przydomek "Młako", od tej młaki, co
za ich izbami była, zbójnicy go lubili bardzo, choć traktowali trochę z góry, bo wszyscy byli
starsi, i najmłodszy, Stasek Mocarny, miał już dwadzieścia siedm lat, a wszyscy wiele dali
dowodów męstwa, rozumu, chytrości i siły, od ośmiu lat związani w bandę pod wodzą
Maćka. Z tej bandy, liczącej ludzi sześciu, bo więcej uważał Nowobilski za niedoskonałe,
ubył Juro Osterwa, rodem ze Śpiżu, młody kawaler, którego zdradziła jego kochanka, niecna
Kaśka z Bustryku. On to ułożył tę gorzką piosnkę:
Moja freirecka dobrze nie zamglala,
kie mie prziśli łapać, sama powróz dała..
i tę smutną, tragiczną pieśń, którą powszechnie śpiewali zbójcy:
Wiedom ze mie, wiedom, coz mi robić bedom?
Wiedom mie ulicom ku tym siubienicom!
Matko moja mila, cemuś mnie nie bila?
Cemuś mie nie biła, robić nie ucyła?
Matko moja miła, cemuś mnie nie bila?
Kie mie wiesać pudom, budzies sie hańbiła!
Ale znowu dziewki, biorąc stronę opuszczonej przez niego, mściwej potem Kaśki, śpiewały:
                                                                                             169
Kieby mnie tak beło, jako tobie, Juro,
nosiłaby jo se za kłabucke pióro!
Dobrze tobie, hłopce, pod trusim pióreckem,
ale mnie niedobrze z małym dzieciąteckiem!
Na jego to miejsce od roku już poszukiwał Maciek Nowobilski zastępcy i znaleźć nie mógł.
Nie każdy też, choć i lęgi, i śmiały chłop, miał ochotę ku Maćkowi przystać, bo tam: nogi trza
beło mieć ze zelaza, u ramion skrzidła, grzibiet ze stali, rence z mosiondzu, a głowe z miedzi
z pięci oknami - co znaczyło, że trzeba było być wytrwałym w chodzie jak wilk, szybkim jak
jeleń, silnym jak niedźwiedź, a czaszkę mieć nie tylko twardą na wszelkie przygody, ale i na
cztery strony świata nie dość było spozierać i być czujnym.
Trapiła sie Jaśkiem Zosia. Bo ona była pobożna bardzo i wbrew innym dziewczętom
brzydziła się zbójectwem. Michała Stanika, narzeczonego, który się w niej kochał i ku
któremu ją serce rwało, że dobrze z piersi nie uciekło w Polany, gdzie Stanik mieszkał,
widzieć przedtem na oczy nie chciała, póki kradać nie przestał. Stanik zresztą nigdy
prawdziwym zbójnikiem nie był, tylko czasem, kiedy niekiedy, z krewnymi z dwoma
Pitoniami i ze Szymkiem z Sikoniówki byczki Orawcom podbierał, a i to ją mierziało, i tego
znosić nie mogła. A Jasiek był cały zbójnik i po darmo on ciupagi nie brusił, przy pistoletach
krzesiw nie opatrywał, nim z domu ruszył.
Ojciec sie do tego nie wrażał, a macocha rada by była tylko, żeby Jasiek nie wrócił, boby
wtedy za wszystkie lata, przy pomocy córek, Zosię naprzód dobiła, potem z domu wygnała, a
może by się ją i tak czy inak i z majątku wyzuć udało.
I modliła się Zosia dniami i nocami o nawrócenie Jaśka i za jego zbawienie i to jeszcze
większą pobożność w niej rodziło. Ale nigdy Jasiek nawet z nią nie mówił, gdzie chodzi.
Bolało to Zosię niezmiernie, jednak jej dumne serce nie pozwalało gwary z Jasiem zaczynać.
Jego zaś młoda dusza radowała się sławą, jaka koło niego rosła, podziwem i zazdrością, z
jakimi nań spoglądali chłopi, uwielbieniem i upragnieniem, z jakim nań patrzały dziewki.
Jedynym cierniem tej sławy było to, że czuł, że Zosia się martwi, i jeszcze okrutnie - ale się
przeprzeć nie mógł.
Ale razu pewnego, jednej nocy czerwcowej, przyśniło sie Zosi, że widzi głowę Jaśka toczącą
się po skale, od szyi odrąbaną. I przytoczyła się ta głowa pod jej stopy, zatrzymała chwilę i
spojrzała na nią, jakby coś powiedzieć chciała, a nie mogła, i potoczyła się od jej nóg w
przepaść, i zginęła w ciemnościach.
Ten sen, który nieochybnie złe znaczył, tak przeraził Zosię, że mówić z Jaśkiem postanowiła.
Siedzieli właśnie za izbami, w sobotę pod wieczór, i patrzyli ku górom. Trawa ich oblała
zielona i zieleniły się nad nimi olszyny i osiki, jasienie i jawory, co koło domu poza ściany
rosły. Niewielki potok szumiał bystro pomiędzy krze, nim w młace zatonął, a na młace
niebieskie niezapominajki kwitły kępkami i wiele żółtych i czerwonych kwiatów. Łąki też,
jak okiem sięgnąć, jaśniały kwiatami, a złociły sie w słońcu radosną zielenią. I lasy stały
młode, wiosenne, ogromne bory, nigdy nie rąbane, gdzie oczy tonęły jak w chmurze. Dopiero
z tej wielkiej, cały widnokrąg zaścielającej czerni niezgłębionych borów wynosiły się ku
niebu Tatry, jeszcze śniegami gęsto poprószone, bo tego roku długo śnieg leżał, Tatry
podobne do niezmiernych zwałów siwego marmuru. Już różowe, fioletowe i złote światła
                                                                                             170
osypały im głowy i ramiona - już słońce zniżało się na niebie najpierw góry żegnając
ogromnym blaskiem.
Tymczasem z drzew brzmiał cudny śpiew drozdów skalnych. które zwykły o świcie i o
zachodzie najpiękniej śpiewać, śpiew tak cudny, że rzekłbyś, iż duchy leśne o zielonych,
przezroczystych skrzydłach, wisząc na gałęziach, słońcu na chwałę gwizdają.
Jaś i Zosia siedli obok siebie na progu i patrzyli ku górom. Zosia Jaśka za szyję objęła, drugą
rękę na ręce mu położyła i mówi doń: - Nie hojdze juz, Jasiu, więcyl ś niemi, nie hojdze! O
głowe przydzies abo i co gorzyj, o duse, o zbawienie. Mój złociusieńki, mój kohany, nie
hojdze! Cy ci to trza? Biedy, dzieńkować Panu Bogu, na nas nie ma, dziewki cie i tak rady
widzom, samy za tobom ciągnom, je coz ci tys za niewola z wesołemi hodzić? A grzyk! Hej,
Jasiu, grzyk i obraza Pana Boga. Wies, jako to wysło strycnemu dziadkowi, Jantoskowi, co
dobrym hłopem bywał? Do dziśka nik nie wie, ka głowe połozył... Przepad kajsi, jak kamień
we wode, a tak padajom, ze go moze i złe porwało. Bo ta s tej wesołości zbójeckiej nic! Ku
wesołym przistał - padajom, a on ku przeklentym. Dej to krziwda ludzka, złodziejstwo, krew.
O mój Jasiu, Jasicku, nie hojdze tys więcyl ś niemi, nie hojdze. Bo jus cujem, ze dziś a jutro
kces iść. Widziałak cie rano nóz cyścić i piscolce opatrzować.
- Je - przerwał jej Jaś - kie ty temu nie rozumies. Dziewka i dziewka - jedno, a drugie, bo
pojedna to by sama za bucki hipła, dziewkaś śumna, co raty, Walcacka cysta, ale ześ ty jakasi
taka, co drugiej takiej nie ma. Nie odnogaś od rodu, bo ci nie mas co prziganić; jyno ze serce
w tobie nienaskie. Nijakiej hardości w tobie nie ma. A pote ty temu nie rozumies, jakok ci
pedział.
- Zje cemu, Jasiu, zje cemu? Jasiek splótł obie ręce między kolanami i pochylił się naprzód.
- Cemuz ja nie rozumiem, Jasiu? A on pomilczał jeszcze trochę i rzekł:
- Hę, wies, kiebyś ty jeno raz sprógowała! Kiebyś ty jyno raz poza Tatry przesła, w Luptów!
Tam kraj! Tam wino, tam jasno, tam radość! Tam śrybło, tam złoto, tam seliniejakie dobro,
jyno brać! A pote, kiebyś ty jyno sprógowała...
I począł Zosi opowiadać o szerokim, nieporównanym, zbójeckim żywocie. Owe
przepatrzowania, prześpiegi, gdzie jaki Żyd, kupiec albo bogaty kmieć dudki, złote dukaty,
śrybelne talary i cwancygiery albo woły, byczki, albo sukno, płótno gdzie w komorze czy w
sypańcu, czy w piwnicy albo na strychu po Liptowie i Orawie ma - owe podchody i
przkradania - owe wyrywania krat z okien - owe skoki szalone przez okna na pośród izby i
rąbania ciupagą koło sobie, póki drudzy nie wyważyli drzwi - owe walki straszliwe na śmierć
i życie.
Raz przyślime pod jedne karcyme na Orawie, ale me se źle obrali dzień, bo me prawie na
wesele trefili. Patrzyme - świeci sie , hoć noc. Zje kiz to sto satanów, co nie śpiom? Ja sie
przykrad popod okna, wracam sie i mó-iem, co jest. Ze hań tego ogawa. A nas, jak zwycajnie,
jyno seści. Wracać sie nam nie kciało, bo me telom dal, jaze za Kubin zaśli, a iść hań jakoz?
Narahowałek Żydów z pietnastu, a co bab!
- Wrócime sie - pada Nowobilski.
                                                                                              171
My sytka ciho, a Capek: Je, krzesny ojce - bo on go tak rad nazywa - krzesny ojce! Wto od
strafu umiero, temu bździnami dzwoniom. Ja hań ide sam. Ja tys rzeke:
I ja z Capke - i Stasek Mocarnego za mnom. A Nowobilski sie śmieje i pada: Dobre I Git! Ja
was ino sprógo-wać kciał, aleście, widzem, hłopy grzecne. Widzieliście mie kie wracać sie? I
ruseł naprzód, Capek se przygwizduje na zębak, a Nowobilski przyśpiewuje tak:
Poprow se, dziewcyno, wionecek na głowie,
a jo kapelusek, kie pude ku tobie!
to my jus wiedzieli, ze hań cosi bedzie. Bo on, ten Nowobilski Krzesaty, to je taki: dziecko,
kie na dródze spotka, ugwarzi ś nim, podniesie go na rencak, ubóśka, a psa, kota przy nim nie
bij i W karcymie sie tys bił nie bedzie, zaraz idzie do pola. Bo taki musi być taki. Ale kie na to
przydzie, rence nogi druzga!
Stasek Mocarnego miał hipnonć bez okno, jak sie krate wytardze, ale mu "Prawo" pada: Nie
skakaj, bo hań tego bula. Ino prosto we dźwirze i idzieme, ozhuziame kłot, to puscom, jak
som jest zaparte. Zyd, wiem, ze pieniondze w kómorze ma, nie ka inendej. Wlezieme wraz.
Ale Mocarny: O mój krzesny ojce - bo my mu ta sytka case tak mówili - nie róbcie mi tys
tego, cobyk bez okno nie miał hipnonć i - Hipnem!
- Kie cie przisiendom, bo to ćma.
- Jako fcejom!
- No to se hipnij!
Zajndzieme pod okno, śmiało, Nowobilski miał nowom huste lnianom namoconom, strzelił w
okno z piscolca, coby Zydów odegnać, syba w te razy prysła, załozył huste, zakręcieł -
wyjahała krata w pole. Lemze jyno wyjahała, Mocarny obu nogami jus beł na pośród izby. Ja,
niewielo pytajęcy, za nim i dobrze, zek obuhe od niego nie dostał, bo wzion śmigać koło
sobie, coby nik nie przistompil. A temcase tamci naśli kłot, ozhuziali, bełł we dźwirze, wybili
i wpadli do izby.
Zydy sie osatały, łap co wtory moze. Zacena sie pucka. Zrazu sie widziało, ze nie
przewładamś, bo beło przecie prawie po troje na jednego, Zydówki brzejscom, a bijom co
cud, i drapiom, i kąsajom.
Ale Capek sie ozeźlił straśnie. Jak krzyknie: Pockajcie, jest tu pług, bedzieme orać! Łapił
hrubego Zyda z dłudzaźnom, cyrwonom brzodom za łeb i za portki na rzyci i wzion bić jak
cepami, a Zyd miał podkute buty, tos to kie wtorego dopad obcase, to sie ten zaraz skopyrtał
na ziem. A kie jus nas popuścili, dopieroz Mocarnego Stasek skakał tak, co ig w brzuhy
pientami kopał, bo on ten śtuke straśnie rad pokazował. A my drudzy obuhami bili, teli był
łom, jak w lesie. I zeprali me ten hałastre na kupe i wegnali do piwnice, prawda, nie syćkik,
bo sie ta trzok wcale nie rusało, a jeden nie bardzo. Ino arendarz został. - Daj piniondze - pada
Nowobilski. - Nie! - Nie? - Nie! - Je kie nie, to nie. Zezuć go! - krzyknon.
My w mig. Daj kaganek i Nowobilski piók, sadło kapało z pient, a Żyd sie przyznać nie kciał.
Ale sie przyznał na ostatku, w komorze beły pod dylami. Do kości mu ciało Nowobilski
                                                                                              172
spalił, a fajke se kurzeł, coby mu nie śmierdziało. I wzieni me piniondze i co ka beło, i
idzieme, bo sie juz zrobiło zracno, bo nas ta bitka zbawiła. Ino telo, co Nowobilski skoceł do
sopy. siad pod krowe i nadojeł zydowskim dzieciom, co sie popod ławy pokryły, mleka na
rano. A me zaś jesce ścigli arendarza za pejsy i za rękawy do dźwirzy przybić. Idzieme, Capek
se przygwizduje na zembak, a Nowobilski przyśpiewuje tak, na takom załośliwom nute:
Dolina, dolina, na dolinie owies,
jak sie mos źle wydać, to sie lepi powieś...
A Mocarny s torbom, co moze cent wazyła, na plecak, tańcy po kamieńcu drobnego, a krew
mu sie ciurecke leje z głowy, bo go ta wtorysi godnie zacion. Ino ze na ziem nie kapie, bo na
torbie ostaje, to sie ta o to nie starał. Bo o to sło, coby ślaku nie dawać. Ale mu Capek zalal
gorzałkom pote i to ustało.
I nie słabyś ty ku takim, co?
I opowiadał o owych ucztach u juhasów na hali, gdzie sie całe barany w mleku w kotłach
warzyły, a gorzałka lała strumieniami; owe tańce z juhaskami i noce miłości zapamiętałej - i
owe dzikie pustki, gdzie tygodniami nieraz leżeli koło ogniska, w niedostępnych borach, czas
skracając śpiewem i opowieściami... A dokoła wolny świat - nic, nic, tylko siła, odwaga,
zręczność... Bóg nad nami, a ciupaga i piscolec w garzci... A haw, na dolinak, co? Orba,
kośba, drwa z lasu woź - - e!
- Bóg nad wami, ale diaboł przi was - rzekła Zosia.
- Nie. Nowobilski pada tak:
Panu Bogu nie rzec zbójnikowi na zdradzie stać, bo kieby beł sytkim do równości dał, toby
tys ta nik nic u drugiego nie sukał. Wilk ji sarne, sarna mek skubie, a strzelec wilka zastrzeli.
To jest porzondek boski. A pote co by kowal zarobił, kieby zbójnika nie beło? On robi kraty i
zamki. A muzyka? Komu by grał i od kogo by dudki wzion? A karcmarz? U jednego sie
zrabuje, u drugiego sie przepije. A wiater halny, co drzewa łamie? Ruk na świecie musi być.
Jakby wiatru ani zbójników nie beło, toby sie świat zastał.
- O nie tak, mój Jasiu, nie tak! Nowobilski niesłuśnie gada. Pan Bóg sie gniwa i Matka Boska
ś nim. A ja cie prosem i zaklinam, na pamięć matki nasej niebozycki, na sytkie świentości, nie
hodź ze zbójnikami, nie towarzis ś niemi. Rence ci całowała bede!
I schyliła sie do rąk Jaśkowi, ale on ją odsunął lekko.
- Je ale coz cie tak dziś susy? - spytał.
- O, bok śnisko miała, strasecne śnisko, tyj nocy. Śniło sie mi, jeze sie twoja głowicka
potocyła z wirhu wedle mnie do przepaści.
- Bajki!
- Nie bajki, Jasiu, nie bajki! Piekło pod tobom otwarte, diaboł cię weźnie!
                                                                                              173
- Je to z towarzisami. Ja ig i hań nie opuscem. Jeden za sytkik, sytka za jednego. Takie prawo
zbójeckie.
- Umrem, Jasiu, skróś tego... I juz by tak nalepsi beło...
I poczęła Zosia płakać ciężkimi łzami. Siedział Jasiek chwilę i powiada:
- Honór daje. O zbójnikowi nik nie powi, j'yno: honorny hłop!
- Je dy ta mas tego honoru dość! Sytka wiedzom, ze cie za dwa jus roki mało co w doma
uświacy, ba jyno hodzis i hodzis. Hyr o tobie jaze na dziedziny!
- Dziewki rade widzom.
- Ony cie ta i przez tego rady bedom widziały. Bo-gatyś i ładnyś. Nie mas równego ku tobie w
całym widyku. A Broncia Firkulina jus zdrowa; pedziała mi, ize cię wdzięcnie na sope ku
sobie kazdego casu puści. Ino idź.
- E, nie bedzie ta, bedzie ina. Ja tego mam dość. Jak sie mi o co oshodziło, to jyno o tobie.
- Hej Jasiu! Nie kohas mie ty, nie kohas!
- Ja tobie nie? Zej kogoz byk juz więcyl na świecie kohać móg?! Tyś mi jedyna, siostrzycka!
- Nie kohas mie ty, Jasiu, nie kohas, kie mie na po-niewirke kces dać!
- Ze jako?
- Bo jakbyś ty ka przepad, to mie macocha bedzie bić.
- Tobie?!
- Włosy mi wytardze, lica ml podrapie i do pola mie wyzenie, z rodzonego domu, z ojcyzny...
- Dałby ja jej! Na strzępki byk ozniósł!
- Pokiel jeś zyw. Ale wies: zbójnikowi dziś a jutro. Ty o duse przydzies, a ja o dole. Bedzies
widział, to ani tobie, ani mnie nie minie.
Zwiesił Jasiek głowę ku ziemi.
- To jest prawda - zaczął po chwili niskim głosem - to jest prawda. Wesoło, ale niepewne.
Cłek nika nie prze-śpiecny. Kiela dobryk hłopów wygineno... Za mojej pamięci jus zgineni
Mardułowie, Franek i Wojtek, zginon Symek Tyrała, zginon Maciek Kubiorek, Janko Nowo-
bilski, z Maćkowej bandy Osterwa ze Śpisa, a jesce prendzej Franek Budz, co go na Orawie
hłopi powiązanego potela bili, jaze zabili. Zginon ta kiejsi i z naskiej famieliji jakisi Jendrek
Walcak, co go nazywali "Senk" abo "Mara". A kie Capek zacnie opowiadać! Kościami dobryk
błopów - pada - co ig obiesili po Mikułasie, po Nowym Targu, na Zamkak, a co ig zastrzelili
abo i kołami zatłukli, tobyś móg - pada - Dónajec wyburkować!To jest prawda! I kieby ja
zginon, to ty - -
                                                                                                174
- O mnie nic! Tu o twoje zbawienie idzie!
- A mnie drogsa twoja dola, jako moje zbawienie. Kie se pomyśle, to jaze mie mgli... Jakbyś
ty na poniewierke ludziom miała iść... Wode ka nosić abo drwa rom-bać... O raty, raty!
I wtulił głowe między ręce.
Długą chwilę siedzieli bez słowa, aż Jasiek rzekł:
- Przisienganyk.
- Jakaz to ta przisienga? Komu?
- Przed nabitym piscolce z odwiedzionym kurkem:
na wierność towarzisom. na posłuseństwo charnasiowi. Zosia plasnęła w ręce.
- Przed piscolcem, ale przed krzizem nie!
- Je, ale co przisienga, to przisienga. Nie przed krzize stary Stękała diabłu sie podpisał, ze mu
grunt da za to, co mu pietnaści lat orał, kosił i zwoził bedzie, a pote dzieci wycenściował
konajęcy, to wies, co sie robiło. Dom kciał diaboł oskurzyć, telo brojeł, a do komina krzicał:
To moje gazdostwo, bo ja na to pietnaście róok słuzeł i wiernie!i Iścizna wasa, ale grunt mój!i
Ja se haw bede iskry siał i płomień zbierał! Lewdy ze go świenconom wodom odegnali.
- No, no. Ale ja mom rade. Ino staj! Pudzieme do Ludźmirza do Matki Boskiej Cudownej.
Ona cie hań ozgrzesy.
- Ozgrzesy?
- Ozgrzesy i ozwiąze.
- A tobie jus nie bedzie macohy bojno?
- O nie! Nigda! S tobom ja wsędy! śmiała! Pomyślał jeszcze Jasiek chwilę: No, to podź! -
powiada.
- O mój Jasiu! - zawołała Zosia i uwiesiła mu sie na szyi.
I nim sie wybrali, siedzieli jeszcze chwilę przy sobie, oparci o sie głowami, a na Tatry padał
mrok.
- Kie majom przyńść?
- Jutro.
- No to lećmy.
                                                                                               175
- No to lećmy. Jus na jutro nie bedzies ik, ba mój i Boski. Na rano zalecime, wysłuhas sie, na
sumie bedzieme. Wstaj!
Wziął Jasiek pistolety za pas i ciupagę do garści od wilka, bo choć to lato było, ale noc, a
Zośka wzięła skaplerz, jakby złe w pustkach zastąpiło, i poszli.
Wyspowiadać sie Jasiek nie mógł, bo ksiądz był chory, nawet mszy miało nie być tej
niedzieli. Wówczas wzięła Zośka Jaśka za rękę, w kościele jeszcze prawie nikogo nie było,
tylko kościelny go otwarł i poszedł do domu, powiodła przed ołtarz, uklękła z nim i kazawszy
mu złożyć ręce jak do pacierza, sama je złożyła tak samo i mówiła, a on powtarzał za nią:
Jo - Jasiek Walcak - ślubujem Ci, Panie Boze, Ojce świata - Tobie, Panie Jezu - Synu - Tobie,
Duhu Święty - a nowięcyj Tobie - Matko Boza - Maryjo Panno - co jus zbójował - dłuzy nie
bede - i odstompiem towarzistwa ze zbójnikami - dziś i na wiecne - casy. Ty zaś - Maryjo,
Matko Boza - ozwiąz przisienge - cok jom słozył - przed piscolce - na wierność towarzisom -
i posłuseństwo charnasiowi. - I przebac mi grzyhy moje - i zbaw duse mojom - na wieki
wieków. - Jamen.
Pomodliła sie Zosia gorąco, Jasiek tam też, co wiedział, to pedział, dukata on, talara ona
kościelnemu na ofiarę dali i poszli.
Nie mówili przez drogę nic i nic nie jedli, choć dużo wiecej niż dwie mile tam i znowu z
powrotem wierchami i dolinami pomiędzy nie biegli. Zosia sie modliła, a Jasiek ze zwieszoną
głową obok niej szedł.
Nareszcie ona sie do niego odezwała:
- Zal ci?
- Dobrze mi serce nie puknie!
- To więksa zasługa przed Boge.
Po chwili mówi Jasiek ze łzami w głosie:
- Jus teraz moje zycie za nic! Nie warce nic!
- Uwidzis! Teraz bedzie dopiro łaski Pana Jezusowej godne.
Przyszli do domu. Napili sie mleka, zjedli kukiełki, co ją na półce Zosia miała i że zmęczeni i
niewyspani byli, legli na pościel, a w jednej izbie sypiali. I choć był jeszcze dzień i słońce
wysoko, posnęli i spali aż do wieczora.
Wieczór sie Zośka obudziła: ciemno, czarne chmury niebo zakryły, oko wykol. Jasiek spał.
Uklękła Zośka na pościeli, żeby jeszcze Matce Boskiej za nawrócenie brata podziękować,
wtem zabrzmiało pukanie w szybkę okienną.
Wzdrygnęła sie .
                                                                                               176
Drugi raz zapukano - silniej.
Trzeci raz zabrzęczała szyba pod palcami i jakiś głos gruby, tęgi zapytał:
- Młako! Zyjes ta cy spis? Zbudził sie Jasiek.
- Co?!...
- Zyjes? - zapytał ten sam głos.
- Nowobilski! Prawo! Prziśli po mnie!
- No to niegze ta! - rzekła Zosia spokojnie. - Tys jus nie ik. Nie obzywaj sie nic.
- Młako! Cy cie nie ma w doma? Jageś jest - wstaj! Głos był tak tęgi i rozkazujący, że Zosia
usłyszała, że się Jasiek na równe nogi z łóżka zerwał.
- Jasiu! - krzyknęła. Ale Jasiek skoczył ku oknu.
- Wy? - zapytał.
- No myl - odpowiedziano mu niecierpliwie. - Cys nas nie cekał? Dyjeś wiedział, ze
przińdzieme. Gotowyś?
Jasiek zawahał sie chwilę - krew zalała mu głowę. Ubrany był, bo w ubraniu legł. Skoczył w
kąt izby, gdzie ciupagę, nóż, pistolety i opasek z całym przyrządem, prochem, kulami, jak to
zbójnik, przysposobiony miał, złapał torbę, kapelusz i czuchę z kołka i wypadł przez drzwi.
- Jasiu! - jęknęła Zosia, biegnąc za nim. Ale on krzyknął ku towarzyszom: uciekajcie!
Ci też, nie pytając o przyczynę, zaczęli biec jak dziki spłoszone.
- Co sie stało? - pyta Nowobilski Jaśka. - Wtoz cie goni?
- Siestra!
- Siestra? E jakoz to? Co kiepkujes?
- Nie kiepkujem nijako. Pote wam powiem!
Ale Zosia nie goniła Jaśka. Z wyciągniętymi przed siebie rękami padła zemdlona w progu
izby i tak leżała długo, że już oni popod Kościeliska szli, nim oprzytomniała.
Zawlekła sie na powrót do izby, osunęła sie na kolana przy łóżku i zaczęła zawodzić po cichu
i szlochać.
Całą noc do rana i cały dzień przetrwała tak, przy łóżku swoim klęcząc, i ofiarowywała Matce
Boskiej życie swoje i młodość, i miłość do Michała Stanika z Polan, i majątek, i zdrowie, i
wszystko, byle śle tylko nad Jaśkiem zmiłowała, nawróciła go, grzechy, i ten najstraszniejszy,
złamanie ślubu, przebaczyła.
                                                                                           177
Nadszedł wieczór i noc. I wtedy nagle przed oczyma Zosi pojawiła sie postać Jaśka, w
poszarpanej odzieży, blada i krwawa i jak gdyby nie mogąc mówić, ręką na nią kiwnęła.
Krzyknęła Zosia: Wselki duk! - i zerwała sie z ziemi, żegnając sie krzyżem świętym, ale
postać posunęła sie ku drzwiom i znów kiwnęła ręką.
Jasiu!
Tyś?!
Jasiu! Braciel Bracisku najmilejsy!
Po raz trzeci widmo kiwnęło ręką i znikło we drzwiach.
Jasiu! Kaz idzies? Co nic nie mówis?! - krzyknęła Zośka, wypadając za nim.
I szła za bratem przez pole, w las - - dalej i dalej, wołając od czasu do czasu: Jasiu!
Bracisku!...
Las, który znała, skończył sie , a zaczęły sie bory przepastne. W ciemności szła, a widmo ją
wiodło przez gęstwę, przez kłody spróchniałe, odwieczne, przez maliniaki i głogi, wiodło
pośród przemykających sarn i kun leśnych. Aż gdy ledwo, ledwo począł wynikać mokry,
biały świt, dowiodło ją na pochyłą polankę, między skałki wapienne.
Tam rozkrzyżowała Zosia ręce i z zamarłym wrzaskiem na ustach stanęła u wyjścia
spomiędzy drzew. Na polance, na rośnej trawie, leżał Jaśka trup. W ręce trzymał ciupagę.
Leżał sam jeden, samiutki. Kapelusz mu sie potoczył niżej, uboczą.
- Jasiu!
Przypadła Zosia ku niemu, dźwignęła ciężką, zimną głowę. Oczy miał półotwarte, zaszklone.
W piersi mały otwór i pod nim zakrzepłe trzy strużki krwi.
Wszystko to zapisała pieśń:
Zabili Jasicka na zielonych łukak,
cemuz sie nie bronił, mial ciupazke w rukak?
Zabili Janicka w zielonej ubocy,
jino sie od niego kapelusek tocy!
Zabili Janicka między turnickami,
leje sie krew ś niego trzoma potockami!...
Runęła Zosia na ciało i całować je jęła - oczy, twarz, piersi...
I zdawało jej sie , że sie jęczenie wydobywa z ziemi.
Zrozumiała ona, że to dusza Jasia sie męczy, i krzyknęła: Matko Boska Ludzimirska
Cudowna! Sytko ci dam, jyno cobyk duse brata zbawić mogła i - I z piersi jej, ze samego
serca, wyleciały trzy białe gołębie: wiara, nadzieja i miłość.
Trzy białe gołębie, które mieszkają w każdym młodym sercu...
                                                                                           178
Strzelcy orawscy, co tam szli, znaleźli ich oboje; chłopca nieżywego i nad nim dziewczynę
piękną, nie mówiącą nic i jakby nie słyszącą. Obejrzeli pistolety Jasia - nie wystrzelone były.
Nie ze swojej broni zginął. Pomodlili sie krótko, zabrali broń, a ciało pochowali pod
wykrotem, kamieni na kopiec naniósłszy. A dziewczynie dali poznać, żeby tu siedziała, aż
powrócą wieczorem, to ją do wsi zabiorą. Ale gdy wrócili, nie znaleźli jej w tym miejscu na
polance, tylko na kopcu z kamieni znaleźli kwiaty leśne.
                                     KU NIEBU
Szła Hanka, co ją nazywali "Po Faktorce" albo "Faktorcyna", że to po Faktorowego Jaśka
Wikcie sierota została, przez Skupniów Upłaz, a wiater taki dął, że sie widziało, że ją zruci do
doliny, w Olcysko. Zimno było, że choć i serdak miała jaki taki, i chustkę na nim
nienajgorszą, po każdej kosteczce mróz się mrowił. Po niebie kłębiły się i kotłowały śniegowe
chmury, przez które przezierało słońce jakby przez ołowianą blachę, całkiem bez blasku i
jakby martwe. Naokół była pustka wszędy okrutna i szum taki gnał przez góry od wiatru, że
aż lęk piersi ściskał, bobyś tak pedział, że całe Tatry jęcom.
Bo ono ta i wto wie jako jest? Kie weźnie wiater duć, to sie widzi, ze sytkie nieboscyki, jakie
ka ino po górak lezom, płacom i narzykajom. A jest haw tego niemało, a żadnego tu ksiondz
nie pobłogosławił, ba kula, ciupaga abo i niedźwiedź. A kiela sie przecie i samyk wybiło - ten
odpad z turnie, tego śnieg zabił, pojednego wanta w łeb wyciena, co się ka u wirhu urwała, i
po nim. Ze dy tu góry nie od dzisiak, a ludzie tyz nie od wcorańsa. To ma wto jęceć.
Ale choć strach i późna jesień, i kurniawa, i mróz, szła Hanka Faktorcyna przed siebie.
Zeby ją kto był spotkał, przeżegnałby się, bo to tak szło jak duch. I cudowałby się, po co idzie
w te góry, w tę pustać, w ten szum? Tam już nie mieszka nikt, tylko strach na cię warknie,
śmierć ku tobie zęby wyszczerzy, niemoc cię przysiędzie i duszę dasz. Albo się wróć, albo się
już nigdy nie wrócisz. Zasuje cię śnieg, że tylko jeden Bóg, który wszystko widzi, będzie
znał, gdzieś się podziała. Nie zobaczysz ty już więcej trawy zielonej ani jasnego zboża, ani
wody siwej, tylko idź dalej... Jak słup lodu leżeć będziesz pod śniegiem, aż cię na wiosnę orły
i puchacze na strzępy podrą i kości twoje rozniosą, że jedna o drugiej nie będzie wiedziała. Po
cóż ty tam idziesz, dziewczę? Bój się Boga, nie chodzi
Tak by jej był powiedział, kto by ją był spotkał, ale jej już spotkać nie miał kto. Koziarze
flinty na ścianach powiesili, a poniewtorego i w halach pod skałą zimuje, bo w tele śniegi już
się iść za kozami nie chce. I też nie bardzo śmiało, bo kto zbyt dośmiela i kręci światem, tego
często za zbytnią zuchwałość Pan Bóg ukarze. A oprócz koziarzy nie włóczy się górami
jesienią nikt.
Ale Hanka właśnie rada, że jej nikt pytać o nic nie będzie, że w tej pustyni, choć lęk, sama
jedna.
Bo po co idzie? Ucieka. - Ucieka, byle dalej, byle przepaść. Złości ona nie ma w sercu, ale ból
i żałość okrutną. On jest temu winowaty, on, Wojtek Mrowca, z Olce, nikt inny.
                                                                                             179
Złości do niego nie ma Hanka - tylko żal, żal niewysłowiony i niewypowiedziany. Telo
bośkał, telo obejmował, ściskał, tulił a przysięgał, że ją będzie brał, aż się po jego woli stało;
bo się w nim zakochała Hanka tak, że świata bożego nie widziała poza nim, a na sam jego
głos drżenie jej szło po ciele.
A kiedy ją już Wojtek Mrowca dostał, niedługo tego trwało, a kiedy mu o ślubie wspomniała,
odpowiedział:
Ze coześ ty, głupia, meślala, ze ja haw bedem takiego dziada, jakoś ty, brał? Ja jest parobek
jak sie patrzy i gazdowski syn, mam pod trzydzieści korcy pola, konie, krowy, owce, a ty co?
Telo jacy, co na sobie. Kogo zekcem, tego weznem.
Pogardził nią, bo sierota, jak to sierota; mało co po rodzicach zostało, a i co zostało, świat
zabrał.
Zakłuło Hankę w sercu, mówi: - Wojtuś, dziecko bedzie...
- Toś sie mogła nie przespować.
Jeszcze bardziej Hankę w serce zakłuło, po tej miłości, za tyle kochania...
Mówi: - Twoje...
A Wojtek Mrowca: - Abo ja ta wiem? Dy u Zyda słuzys, moze ta i nie katolik bedzie...
Tu Hanka dobrze nie spadla na ziem. Nie powiedziała nic, ani słowa. Wbiegła do kuchni, do
tej żydowskiej, gdzie służyć musiała, porwała chustkę na się, żeby między ludźmi ramionami
ze serdaka w mróz nie świecić, i nie patrząc już nawet, czy Wojtek stoi, czy nie stoi, poczęła
przed siebie iść.
Pasała ona krowy przy Gąsienicowych Stawach, u bogatego gazdy, Stachonia, służąc, i tam
szła mimowiednie;
oczy ją prowadziły, a nogi niosły. Tam się też z Wojtkiem zalubili, na Hanczyne nieszczęście.
Pasał on tam owce, kierdel cały, miał ich wyżej pięćdziesięciu, a same swoje. Oczy miał ku
temu niebieskie, lica czerwone, śmigły był jak jodła - nieporada było takiego nie zakochać.
I z uboczy spopod Magury popatrzała Hanka na czerniące się w śniegach szałasy. Przystanęła.
Miły mocny Boże! Tu jej bywało dobrze! Stąd z Wawrzkową Broncią, z Hanusią Zojscanki, z
Agnieszką od Bednarza szły z krowami na Zielone, pod Kościelec, pod Mechy, pokładły się
nieraz twarzami do słonka, śpiewały... A słonko tam chodziło po zieleni takie jasne, aż radość
była patrzeć... Gdzie się obrócić: krowy - cisawe, czarne, łaciate, stąd i stąd dzwonią, a hań,
wysoko, w upłazkach, Wojtkowe owce się bielą, a Wojtek przy nich leży i śpiewa.
A ile razy zaśpiewał:
Zieleńze sie, zieleń, ty zielono rówień,
ty moja dziewcyno, przehojdze sie po niej!
                                                                                                180
to ona mu odpowiadała:
Z tamtej strony wody stoi hłopiec młody,
kieby mi go dali, pościłabyk środy,
środy byk pościłla, piątki byk susyła,
kie mi go nie dadzom, tobyk sie zabiła...
A kiedy on zaśpiewał:
Nie bój sie, Hanicko, zradzenia mojego,
jakby ja cie zradził, mnie by Bóg samego!
to ona mu odpowiadała:
Ani mie, ani mie ten Wojtuś nie minie,
co owiecki pasie po kosodrzewinie!...
A inne dziewczęta to jej śpiewywały często:
Poznać tys to, poznać, wto kogo rad widzi,
z daleka sie śmieje, z bliska sie go wstydzi!..
A echo się głosiło po Kościelcu i każdy kwiat się śmiał. Albo kiedy stary Tomek Michalcyn w
szałasie na kobzie zagrał, a Wojtek skoczył do tańca! Już mu tam inna dziewka nie
boczkowała, tylko ona. A inne to go tylko oczami chciały zjeść.
A wieczorami, a najmilej było, kiedy wielki deszcz na polu lał, to obsiedli watrę w szałasie,
zawaterniak gruby się tlił, smolne sajty smrekowe iskrami siały, a Tomek Michalcyn jął bajki
pleść - wtedy ona tuliła się ze strachu przed smokami i czarownicami pod pachę Wojtka, on
zaś ją obejmował ramieniem, przyciskał do boku - dobrze jej serce z piersi nie wyskakiwało.
A kiedy, korzystając z cienia, usta do ust przykleił: świat ginon... Milszy jej też był niż
gwiazdy, niż słońce na niebie, w pacierzu jej się plątał w myśli - może temu diabeł stał na
zdradzie.
Miły, mocny Bożel było, nie było? Czy się śniło tylko w nocnej godzinie?...
I zeszła ku szałasom; nie percią, bo tej śladu nie było - śniegiem.
To była ta szopa, gdzie ona dojne krowy zapierała na noc; tam - to był ten szałas, gdzie on
spawał - a tam ten szałas bacowski, gdzie się wszyscy schadzali, gdzie Tomek Michalcyn
bajki plótł i na kobzie brzęczał.
Poszła dalej.
Minęła szałasy, ku Zielonemu szła. Coś ją parło naprzód, gnało. Co? To ten ból straszny,
jadowity ją gnał.
- "Moze ta i nie katolik bedzie, abo ja ta wiem? U Zyda słuzys" - huczało jej w uszach.
                                                                                            181
Wiatr dął coraz mocniej, aż dech odimało. Zadymka zasłoniła świat. W pomroku śnieżnym
nabiegły na nią kozice od Liliowego - jedna, dwie, trzy - pięć ich Hanka naliczyła.
Zrazu wbiły się w śnieg, nie czuły nic, wiatr mącił i poznać nie mogły - potem się obróciły
nazad i przepadły w zamroczy jak duchy.
A Hanka mimowiednie skierowała się za nimi i poczęła się wspinać ku Liliowemu.
Jakieś czerwone światła, jak iskry z watry, ogniki jakieś jarzące jęły jej latać przed oczyma.
Zrazu z daleka, potem coraz bliższe i coraz gęstsze, i czerwieńsze - niby krwawy deszcz. I
jęło ją przejmować dotkliwe zimno, takie, jakiego nie zaznała nigdy, choć zmęczona była, bo
szła i szła. Dziwny też szum zadzwonił jej w głowie i coś ją zapiekło w mózg, jakby kliniec
rozpalony kto weń wraził. Przystanęła. Mrok, głusza, pustka okrutna. Czasem zamajaczyła w
kurniawie ściana czy ubocz, ale nawet poznać nie można było, czy to się nie zdaje tylko. Tak
jakby się świat zapadł w zawieję śniegową.
Z bliska tylko widać było obmarzłe, obielone krzaki kosodrzewiny, w które wiatr tumany
kurzawy śnieżnej ciskał, a czasem słońce przemglało w górze, jak przez blachy ołowiane,
martwe, dalekie...
Wto wie, jakie ta dziecko będzie, czy katolik?... i Hanka znów ruszyła dalej.
Wybiedowała ja sie, oj wybiedowała - myślała - wybiedowała za syćkik ludzi... Od
maleńkości sama jedna na świecie, w słuzbie... Głód, zimno, bili... Poniewierał, wto kciał i
wto nie kciał. A kiek przecie za wolom boskom dorosła, ze mie jus przecie by telo nie
krziwdził świat, tu jek! O raty, raty! O raty! raty...
Tak lamentując w duszy strapionej, pięła się w śniegu.
Ka idem? - zapytała sama siebie myślą.
Ka mie ocy poniesom - odpowiedziała sobie.
Stracem się?...
Stracem sie!
I znowu zapiekło ją w mózgu, ale więcej. A wraz jej się wydało, że dzwony daleko biją i
jakby ksiądz śpiewał, jak nad trumną matki na pogrzebie, kiedy ją spuszczali do grobu. Coś
się w niej zaczęło sprzeczać ze sobą: hawek jest cy hań? Cyk na pogrzebie matki, cy idem do
Lilijowego?
A poza mną co? Jest hań jaka wieś? Ludzie? Domy?...
Nogi jej się zaplątały, noc zajrzała do oczu, w głowie huczał szum jak wicher pomiędzy skały.
Poczęła się chwiać, słaniać na lewo i prawo i wszystko koło niej, majaczące w zamroczy,
ściany i ubocze, poczęły się chwiać i słaniać ku niej. Chmura śniegowa, Tatry, wiatr poczęły
ją cisnąć i giąć. Podobny ucisk spadł jej na piersi i ramiona, jak podczas odpustu w Matkę
Boską Różańcową w ludzimierskim kościele, gdzie się tysiące ludu schodzi. Matka Boska
stoi tam w ołtarzu, w złotej koronie na głowie, z Panem Jezusem na ręku. Płaszcz ma
                                                                                             182
niebieski i różane lica, gwiazdy pod nogami. - Zdrowaś Maryja, łaskiś pełna, Pan s Tobom -
poczęła Hanka szeptać.
I w tej chwili jakaś jasność zakołysała się ponad nią, w mgławicach jasność blada i jakby
utopiona w śniegu.
Hanka drgnęła. - Zje coz to hań?!
A światłość stała się wyraźniejsza i jakby bliższa, tylko zawsze była jakoby w śniegu, co się
tumanił, utopiona.
Przelękła się Hanka i zasłupiło ją. Rozpostarła ręce, przechyliła się w tył i usta z przestrachu
rozwarła, w które śnieg zimny i wilgotny uderzył. Nie umiała nic pomyśleć od lęku i serce w
niej zamarło, a wtem ze światłości owej wyszedł głos cichy i bardzo słodki:
- Hanuś, nie bój się...
Hanka zadygotała, a głos ozwał się znowu:
- Pódź!
- Ka? - szepnęła Hanka. Głos odpowiedział:
- Ku niebu.
I we światłości, w mgławicy zamajaczyła jakby złota korona i niebieski płaszcz, i niebieskie
oczy, i różana twarz - blado, ledwie widzialnie.
- Tyś to jest, Pani Janielska? - szepnęła Hanka.
Ale głos nie odpowiedział, tylko światłość poczęła się posuwać naprzód ku Lilijowemu.
I Hanka poszła za nią.
Nowe siły jakoby wstąpiły w nią; szumieć jej w głowie przestało i zimno mniej gryzło. Tonęła
w śnieżycy, idąc ku Lilijowemu.
Ale wkrótce znów jej się nogi zaczęły plątać, czerwone iskry poczęły się zesypywać przed
oczyma, zahuczało w głowie i niemoc ogarnęła ją taka, że prawie stóp poruszać nie mogła.
- Pani, siadłabyk se - szepnęła.
- No to se siednij - odrzekł cichy głos ze światłości. Hanka usiadła pod wielkim głazem, który
ją nieco od wichru zachylił, oparła się on plecami i wyciągnęła nogi. A światłość rozwiała się
gdzieś w śnieżycy, znikła...
- Pani, kazeście?
Ale z zamroczy śnieżnej nie odpowiedziało nic. Chciała krzyknąć - nie mogła. Na ręce i na
nogi zwaliły jej się ciężary ogromne, a dreszcze poczęły przenikać przez szpik jej kości.
                                                                                               183
Oddech począł się rwać, oczy przestały widzieć, uszy słyszeć. W mózgu stała się próżnia
straszna, płomienna. Czuła tylko, że śnieg na nią pada, wilgotny, nieustanny, zasypuje jej
kolana, piersi, ramiona, twarz. Zrobiło jej sie cieplej - duszno - po chwili zaczął ją morzyć
jakby sen.
- Usnem - pomyślała.
Wtem świat się cały pogrążył w noc, spod Pośredniej i Skrajnej Turni z przerażającym
wyciem wicher śmignął chmurami ostrych, bolesnych kawałków lodu i walił w przestrzeń
olbrzymie płaty śniegu, rozbijając je, że się rozlatywały jak pióra głuszca, porwanego przez
orła. Koło Hanki utworzył się wir śniegowy, to ją odmiatało do pasa, to zasypowało po
ramiona, po usta, a ciepła krew poczęła jej się sączyć z twarzy i szyi, ciętych lodem.
- Smierzć! - błysło jej w głowie i pochwycił ją taki strach, że się chciała porwać na nogi,
wstać, uciekać!
- Dołu i dołu i Do wsil Do ludzi...
Uciekała od nich, hen, precz, chciała się zapodziać, zatracić, ale nie myślała o śmierci - szła i
szła, aby dalej od światu iść, bez wiedzy, a tylko z okrutnym bólem w sercu...
- Dołu! Dołu! Do ludzi!...
Ale ciało nie mogło się już podnieść? z trudem, z ostatnim wysiłkiem próbowała się Hanka
podżwignąć, ale na próżno.
I jęk strachu, rozpaczy, obłąkanego przerażenia, za-rzęził jej w piersi, a palce kurczowo
poczęły grzebać śnieg.
- Raty! Raty!...
Wtem na chmurze śniegowej, w niewidnym, nieustannym mroku, zamajaczyła światłość
blada, tak że ledwie poznawalna, ale jakby bliska, tuż nad Hanką. I w światłości tej pojawiła
się jakby korona złota i pod nią twarz jak miód i oczy jak kwiaty. I wydało się nawet Hance,
że ręka czyjaś dotyka jej ramienia.
I z chmury śniegowej i z tej pojawy ozwał się cichy l słodki głos:
- Podź!
- Ka? - szepnęła Hanka.
- Ku niebu. Daj renke - rzekła Matka Boska. I Hanka podała jej rękę i poszła.
         JAKIE JEST SERCE MATKI ALBO
                    KIEDY ANIOŁ PŁAKAŁ
                                                                                              184
Była biedna gdowa Sobuśka i syna miała jednego Sobka, na którego nigdy inaczej nie wołała,
tylko Sobuś, i nikt go też już inaczej we wsi nie nazwał. Sobuś, Sobuś, a Sobuś był gorszy
psa. Złe to było jako dziecko, a kiedy zaczął parobczyć, zeźlił się jak pies. A najgorszy był dla
matki. Nigdy jej dobrego słowa nie powiedział, ba cięgiem przezywał, popychał,
poszturkiwał, czasem zbił na kwaśne jabłko, a wymagał od niej roboty wszeliniejakiej koło
siebie, sam robiąc tyle, co nic. Ledwie tam oborał, obsiał i obkosił ten kęseczek pola, co
mieli, a resztę: rób, matka! Nieraz piętą potrącił, że nie dość fryśka. A to niebożątko obstarne
już było, kopę lat i siedm miało, to taka ci wartka nie będzie, bo nie da rady. Ale się to nie
użaliło, nie uskarżyło nigdy, ino zawsze "Sobuś, Sobuś, mój Sobuś", a od pracy aż się zgibała
we dwoje.
Sobek się nie żenił; jedno dziewki się go bały, nierade go widziały skróś tej złości dla matki
najwięcej, drugie, że i on sam bardzo do tego nie ciągnął. Ino se chciał kucharkę wziąć, coby
go oprała i jeść ugotowiła. I upatrzył se taką jedną i ona się zgodziła, ale se wtedy pomyślał:
Po co mi teraz matka w chałupie? Na sto diabłów! Stara jest, ledwie łazi, ledwie robi. Kaśka
zrobi wszystko, jesce nie telo lepiej, a i wygodę będę z nią miał. Po co mam darmozjada
żywić? Wyzenem matke do pola, niek ta idzie, ka kce!
Jaki Sobek, taka Kaśka. I ona mu też mówiła: Wyzeń matcysko, wyzeń matcysko... Co ci ś
niej?! Ino zre! - Bo chciała być sama ino w chałupie ze Sobkiem, żeby jej nikt inny nie
gawędził po izbie, a co naganobi, żeby tylko jej było. W jednę noc, w zimie to było, przed
Gody, Sobek nie lega na pościel nic, tylko siedzi na ławie. Matka se upościelała, jako ta
mogła, na ziemi pod piecem, bo tylko jedna pościel w chałupie była i na niej Sobek spawał;
leży cichutko, a modli się, bo widzi - kaganiec się świecił - że Sobek zły. - Coz bedzie, coz
bedzie?... szepce sobie w duszy, bo gorszy jeszcze był teraz niźli przedtem.
Wtem Sobek mówi z ławy:
- Matka! wstaj!
Zbiera się to niebożątko, bo się ani spytać nie śmiała: na co - wstaje.
- Warcej!
- Zaraz, zaraz, Sobusicku... Cos kces?
- Przinieście wody. Pić sie mi kce.
- Je dy je jest przecie w konewce.
- Ni ma! - zaśmiał się Sobek i kopnął konewkę, że aż na matkę woda chlusła. - Jest je, co? -
mówi.
Matka się zapaską odziała, bierze konewkę za ucho.
Zimno było co cud, a ślizgo; po wodę trza było ku potoku iść, dość obdalno. Przyniosła.
Ledwo, że postawiła koło ławy, Sobek kopnął drugi raz w konewkę i wodę całą wychlusnął.
                                                                                               185
Przerażona popatrzała na niego matka.
- Brudna beła, nie cysta. Przinieście jesce raz. Nic nie powiedziała, przyniosła, a on trzeci raz
to samo.
W izbie już pełno wody się nalało, że Sobek na ławie nogi
wyciągnął, a matka we wodzie boso stała.
- I ta beła brudna... Icie, matka, jesce po inom...
- Sobuś, dyj hań zimno... ja boske...
- To sie matka obuj!
- Jakoż się obujem, synku ostomilsy? Kyrpcy ni mom nijakik, a te kapcątka stare, cok je
przecie jakosi pomiędzy hałupy nasła i jako tako pozesywała, mokre całe - - we wodzie
lezom...
Bo on jej nie kupił nigdy nic. Co miała, to albo ze starości leciało z niej, albo kto darował, bo
mu się jej luto stało, albo znalazła, jak i te kapce.
- To idź matke boske - mówi Sobek.
- Sobuś...
- To się wam jus ani telo posługować nie kce?! - krzyknął Sobek. - A zryć tobyście zarli?! Co!
Hybąj matka po wode! W te razy!
- A nie oźlejes zaś znowa?
- A jak oźlejem, to co? Cyk haw nie pan? No?! I jeszcze raz poszła, i jeszcze raz przyniosła
wody, i znowu on konewkę na izbę wylał.
- Samo taka, jak i hańty, brudna. Matka, icie po wode!
Wtedy stara Sobuśka, trzęsąca się cała od mrozu, padła przed nim na kolana, na wodę na izbie
nie zważając, bo już widziała, że do czegoś złego zamierza. A on ją odtrącił od siebie nogą i
mówi;
- Idziecie po wodę? Nie?!
- Sobuś!
- Ja wiem, zek Sobek i jako mie wołajom! - wrzasnął Sobek. - Nie potrzebujecie mi syćko
przybacować! A kie sie wam posługować nie kce, to do pola!
- Sobuś!...
                                                                                               186
- Do pola, mówiem! Mnie tu takik łachmandów nie trza, co ś nik nijakiej wygody nie ma.
Przidzie Kaśka od Kurosa, to bedzie. A wy sie biercie z izby, prec!
- Sobuś, dej noc, zimno...
- Do pola!
- Umarznem...
- Ciepliście, kie we wodzie klęcycie.
- Dziecko moje! Wykarmiłak cie...
- Ba!
- Temi piersiami -
- A jakiemiście kcieli?! Do pola!
- To mnie jus tak wyganias?
- Tak!
- A jutro mi przyńść podzwolis?
- Nigda! Przidzie Kaśka! Darmozjadów mi nie trza.
- To sie jus mam we świecie stracić?
- Strać sie, matka, ka kces! Hoćby w g.....! Objęła mu nogi rękami i usta do kolan przycisnąć
chciała, ale on ją kopnął, że aż z jękiem na podłogę, w tę wodę zimną na izbie wznak padła.
Byłaby może zemdlała, żeby nie ta woda właśnie. Poznała, że tu śpasów ni mas. Pozbierała,
co tam miała, a było tego jak pięść, we węzełek, przychodzi ku Sobkowi, co ciągiem na ławie
z wyciągniętymi nogami siedział, i powiada:
- Dajze sie mi pobośkać, synecku mój, hoć mie jus tak nierad widzis... dziecko moje...
Ale Sobek jak się siepnie w tył, jak wrzaśnie: Mnie tu wasego "bośkania nie trza! Przidzie
haw Kaśka od Kurosa, to mie ubośka, kielo mi sie be kciało! Do pola, dzia-dulo zatracona!
Bo jak nie?!
I złapał za garnek odrutowany, co na stole stał.
Wyszła Sobuśka cichutko w pole, tylko się ode drzwi jeszcze popatrzyła na Sobka i
uśmiechnęła do niego przez łzy.
Ciemno, kapce, co je wdziała, mokrzuteńkie, zimno, nie wie, gdzie iść.
- Pudem ka, na hałupy, zapukam do okna, moze mie przecie puscom, nie tu, to ka inendej -
myśli.
                                                                                           187
Bajtoć! Ze tobyk musiała pedzieć, ze mie Sobuś wygnał z domu, toby na niego pomstowali, a
to przecie dziecko...
Pudem do światu, stracem sie...
Pan Bóg dobry, to mi sie ta nie da długo plątać po-miendzy ludziami.
Idzie, kiełza po lodzie, w śniegu grzęźnie, idzie...
A Sobkowa chałupa na boku stała, na łące, i bardzo daleko do niej widać było. Toż to obejrzy
się Sobuśka, widzi, w chałupie jasno w oknie.
- Nie śpi, kagańca nie zaduhnon - myśli. Nie śpi dziecko... I pić sie mu kce, a wody nijakiej ni
ma... Sam po nie nie pudzie, bo zimno i ćma... A pić sie mu kce... Kiebyk mu jom prziniesła...
Jest putnia na oborze, wypłucem cysto pieknie, postawieni przi dźwirzak, dzwirze ino tyle
uhylem, co mu powiem: Synku, mas wode, jakbyś pić kciał - i pude. Nie bede ta jus długo
kusić świate, nie...
I jak myśli, tak robi. Wróciła, do obory cichutko weszła, putnię do potoku zaniosła, raz, drugi
i trzeci wypłukała i czystej wody Sobkowi pod drzwi przyniosła, i wtedy padła przy niej
martwa.
I wtedy to wej janioł, co po jej duse prziseł, płakał.
       ZIMOWE PANNY ALBO O MAĆKU,
          KTÓRY PRZEPADŁ W GÓRACH
Maciek Scyrbularz juhasem był całe życie, aż póki go chorość nie chwyciła. Coś mu się stało
w nuku, czy od gonienia po halach, czy od boskiego dopustu, serce się w nim zepsuło. Rado
nierado trzeba było juhasienia zaprzestać, bo chodzić po górach nie dało. I Maciek
Scyrbularz, co wprzód jak w czerwcu w hale wyszedł, to z nich aż w październiku, po
jesieniowisku, wracał, bo nawet na zbiórki do domu nie szedł, tylko z wołami na hali
zostawał; co przez ten cały czas rzadko kiedy, a czasem i wcale do domu nie zleciał: siedzieć
musiał jak baba stara, w chałupie albo koło chałupy. I siedział tak już lat dwadzieścia, i było
mu sześćdziesiąt lat.
I przyszedł pewien majowy dzień, dzień tak ciepły, jak bywa w lipcu. Jakiś wiatr cudowny,
pachnący od Tatr wiał. Wyszedł Maciek przed chałupę i patrzy, a wiatr wdycha do piersi.
Hej Boze, Boze!...
I począł przed siebie iść...
- Począł iść, albowiem wiatr cudowny i pachnący, co od Tatr wiał, począł go ciągnąć ku sobie.
                                                                                              188
W piersi Maćka powstało pragnienie zanurzenia się w nim, jakby we wodzie, która nęci, gdy
członki są znużone i ciało słabe - wykąpiesz się: zaraz ci lepiej.
Szedł Maciek Scyrbularz i jakoś iść mógł. Ten ból nieznośny w sercu, który mu wspinać się
pod górę przeszkadzał, nie dawał się czuć.
Ileż to się Maciek naklął, a ile ze siebie naśmiał! On, góral, w górach urodzony, on juhas,
chłopiec dobry, jak pies wartki, on, co się "nie czuł idąc": nie mógł się wspinać pod górę!...
Śmiał się sam sobie, klął, a czasem i płakał. Ej - nie czasem, ba często. Siadł gdzie w lesie, w
ustronnym miejscu, gdzie go nikt widzieć ani słyszeć nie mógł, to tak płakał, co cud! Tam
owce idą do upłazu, tam kozy skaczą po piargu, pies zagania, oblatuje, a on, juhas nad juhasy,
w chałupie siedzi... I ludzie mu dość dokuczyli. Mało kto brał na uwagę, że chory - ale
przezywali go "dziadem" i nawet jakaś pogarda do niego się przyczepiła. Bo to jest w naturze
ludzkiej gardzić słabszym. Ślepy, chromy, niemocny, tak jak i ubogi, nie czystą litość budzą,
ale bolesną litościwą pogardę czy bolesną pogardliwą litość.
Tak i Maciek.
I nie miał on użalić się komu, co zawsze ulgę przynosi. Jedno, że nie miał baby ani dzieci,
drugie, że i pies, Śpiewak, zdechł był już ze starości dawno. Ten pies, Śpiewak, który z nim
razem dwanaście lat owce pasał, jeszcze je ze Staszkiem Cudzikowego Jantka pasł rok, ale
potem już i on łazić nie mógł, bo mu władzę w zadnich nogach odejmować poczęło. Odwiódł
tedy Cudzik psa do Maćka i tam jeszcze dwa lata, do piętnastu lat życia, pies przebywał. I
patrzał on na Maćka, przy nogach mu leżąc, zamgławionymi oczyma, a Maciek fajkę palił, na
ławie siedział i mówił.
Mówił rozmaicie, a czasem nad psem płakał. Ludzie się i śmiali temu, i litowali, a często
umyślnie słuchać podchodzili.
- Is, is, Maciek ze pse gada...
- Pockoj, cy mu tys pies nie odpowie... Ale pies nie odpowiadał, tylko słuchał, jak Maciek
prawił czasem i prawił...
- Spiewok, bacys, kie my na upłazie wysy Zielonej Skały zamierkli z owcami? Ej, wtej beło!
Jarka się zabiła... Nie daj Panie Boze zejść, telo sie ciemno zrobiło...
Spiewok, kie to beło, co cie wilk przysiad? Jakosi ku końcu Mihalskiego miesiąca abo z
końca października na jesieniowisku. Zaroz my sie juz pote redykali dołu, du domu. Ten by ci
beł dał, ino telo dobrze, co cie wej kolce na karku wybroniły... Ale ze to beł wilk! Posukać
takiego... Boś ta i ty słaby nie bywał...
Spiewok, kielo to bedzie lat, kie my nawóz wozowali na saniak i przysuło nas? Be trzydzieści
abo pięć trzydzieści roków... Konia, sanie, zmierwiło pieknie. Zniedobacka śnieg sie urwał, a
takie zorowce u wirhu w lesie beły, nie utrzymały. Hej, kie hlusło! Kieby nie ty, jus byk tu
dzisiok nie beł. Zamglałek do znaku! bełbyk umarz. Aleś mie ty grzał i zratowiskoś mi dał
godne, cok sie przecie osatał i du domu jek sie zwlók. Prowda - ta Przez nowozu, przez konia
i przez sonecek. Ale ta cłek beł młody, je to ta zaraz hnedziutki zdrowy beł...
                                                                                              189
Śpiewok, bacys, kie sie Jano Zatrenciański owce kraść na naskom hale iść zabrał? To beł
hłop! Nie mas dziś takiego ani z tej tu strony Tatrów, ani z hajntej. Beła wtedy bójka! Boś ty
zacuł i zescekał. Hybaj jo do pola, Jędrek brat, Walek Marduła. A oni prziśli trzójmi, samo
tak, jako i nas belo. Hej kieby nie ty i nie Bystra, nie byliby my rady dali! Jano jus pod kosare
beł. nie nazdał sie, ze sie ku owcom obidwa wrócicie, bo ten drugi juhas luptowski holofił
wysy w lesie, cobyście ku niemu leciały. Aleś ty beł wse mądry, a jesce nie tak Bystra. Toście
se pomyśleli: Je niegze ta holofi po lesie, kielo fce, dej hań nic naskiego nie mas, a nom trza
owce opiekunować zatela. Nie nazdał sie Jano, jako mu wyjńdzie. Uciekać jus casu nie beło.
Zrobiła się bitka. Hej kieby nie wy, pieski, nie beliby my się obegnali, bo to beły chłopy
strahotne i zajadliwe... Jesce jo hań mom na głowie złób, co mie Jano rafnon skałom...
Śpiewak słuchał i patrzał zamgławionymi od starości oczami na Maćka. I póki pies żył,
jeszcze było jako tako Maćkowi, ale gdy zdechł, już nie było do kogo mówić. Bo z innymi
juhasami, z tymi, co z nim wraz pasali, a już się tak, jak i on, postarzeli, ani z nowymi,
młodszymi, radzić o górach Maciek nie chciał. Owszem, uciekał od takiej rozmowy, zamykał
się w swoim domu, a potem było słychać klątwy i łkanie.
I tak się Maciek zawziął, że nawet na koniu podjechać ku górom nie chciał, bo konia chował.
Kie nie, to nie! Nie fce Pon Bóg, cobyk hań więcyl seł, ze j to Mu hań nie pudel Heba po
śmierzci.
Ale nigdy jeszcze nie wiał od Tatr taki cudowny, pachnący wiatr. I Maciek począł iść przed
siebie, nie zaparłszy nawet chałupy na zaporę.
I wszedł w las, co domu jego niedaleko był, a tu woda ze źródła bije, czysta, rzeźwa i
ogromna. Napił się jej Maciek, przyklęknąwszy, ręką - zimna była jak lód. Od tej wody coś
dziwnego w nim się stało. Jakby zatęgło, zalodniało w nim wnętrze i jakby zalodziła się w
nim głowa. Coś jasnego, ostrego, świetlanego wypełniło mu ciemię. - Cyk słońce we łbie
dostał, cy co? - pomyślał.
I niesłychana jasność strzeliła mu przez oczy. Wszystko, każda trawa, każda gałązka nabrała
wyrazistości po prostu krysztalnej. - Tak jak kieby mi gwiazdy do ocy wprawił - myślał.
I serce go nie bolało wcale, że szedł, i nawet nie pamiętał o tym, że chory był i łazić nie mógł
od lat dwudziestu.
Gdy minął las, południe było. Olbrzymie upłazy zielone już jaśniały pośród smreków na
turniach. A gdy minął upłaz, wydobył się na zwal kamienny, a za tym zwałem zieleniała znów
do słońca jakoby łączka, potokiem przerwana na dwie nierówne części, mały skrawek i
większą płasienkę. I głazy potężne leżały nad potokiem, a gdy Maciek dotknął ich ręką, uczuł,
że są ciepłe od słońca.
Naówczas legł on na głazie, twarzą ku niemu, i całować go począł, i rękoma obejmować,
ogarniać. Łzy jako groch poczęły mu padać spod powiek na ten głaz twardy i od wieków
nieruchomo tam spoczywający, gdy się przed wiekami u wierchu urwał. Zapamiętał się
Maciek zupełnie. Dwadzieścia lat tęsknoty i żalu przywarło go do tego głazu.
To wszystko jest na nowo, na nowo, na nowo!... I nigdy nie było dwudziestu lat tęsknoty,
choroby, niewoli... Nigdy Maciek Scyrbularz nie był nazywany "dziadem" nigdy nie przestał
                                                                                              190
owiec paść, po upłazach chodzić... Nigdy nie siedział w chałupie, we wsi, w dolinie, kiedy
inni wyganiali z wiosną, nigdy się nie żalił nad sobą, nie płakał, nie narzekał w duszy
strapionej i smutnej... Nigdy mu u nóg nie leżał Śpiewak tak samo niemocny, tak samo
niedołężny, jak on... To wszystko było tylko straszne, bolesne, ciężkie śnisko...
A potem się odwrócił twarzą ku niebu i rozpostarł szeroko ramiona...
Ponad nim skały ogromne, białe od śniegów i czarne, gdzie śniegi spłynęły, i - niebo,
niebieskie, złotobłękitne, pełne blasku i białych, lotnych, pierzastych obłoków, chmurek i
mgieł...
Cud Pana Boga...
I powstał Maciek z głazu, i zaczerpnął wody z potoku, a jasność jego myśli i wzroku
pomnożyła się.
- Dubelt telo widzem, co prendzej - pomyślał.
I przedziwne on tam ujrzał, ten stary chłop, zjawisko.
Bo opowiadał mu, gdy był młodym chłopcem jeszcze, Andrysz Michna z Kotelnicy, któremu
już wówczas blisko sto lat było, o zimowych pannach, które się raz widzieć dało jego ujkowi,
Szymonowi Michnie Pietrowskiemu, w górach, kiedy wyzierać poszedł, czy już śniegi tajały i
czy już czas wyganiać?
A był wtedy Andrysz Michna młodym chłopcem, kiedy mu to ujek Johym opowiedział...
Zimowe panny przylatują z wiatrem, z chmurami śnieżnymi od tego morza, co gdzieś daleko
jest, a nigdy nie odmarza. Białe są takie, jak śnieg, twarze białe, usta białe, tylko oczy im się
świecą jak szron o świcie, a włosy mają jak srebrzone. Suknie na nich białe, długie, tak się
koło ciała owijające, jak pajęczyna jesienna czasem koło smreka młodego na gałęziach. Kiedy
spadną na Tatry z chmurami, a dzieje się to zazwyczaj w nocy, w noc księżycową, podczas
pełni, zaraz biorą się za ręce i poczynają tańczyć wielkim kołem po halach, upłazach,
dolinach i zamarzniętych stawach, podobnie jak po lodach morskich tańczyły. Kto je zobaczy,
niech ucieka; kto by je podpatrywał, nijako mu dobrze nie wyjdzie. Urzekną go tak, że albo
spadnie i zabije się, albo oślepnie, albo nogę złamie i więcej w góry nie pójdzie. Nie jednego
miejsca się trzymają, ale przelatują z wiatrem przez granie i przełęcze z doliny do doliny,
czasem się rozbijając na drobne stada, a czasem zbiwszy w wielką gromadę. Wtedy bywa ich
tak dużo, że się bieli w oczach od nich. Mały stawek w Pięciu Stawach cały wieńcem okolą.
Czasem tak jakby wiatr którą oderwał z łańcucha, podleci w górę, zachyboce się w powietrzu
i znowu na dół, do łańcucha spadnie.
Igrają tak po górach aż do wiosny. Śpią, jak im przyjdzie ochota, na graniach, gdzie
najzimniej, a jedzą ten lód koło wodospadów, na który słońce świeci. Tak im słońce gotuje
strawę. Gdy śniegi zaczną topnieć, chwytają się wiatru i lecą ku morzu.
Wzięły się te zimowe panny, jak bardzo starzy ludzie mówią, tak: A był klasztor gdzieś pod
górami, ale gdzie, już nie wiadomo. Było w nim sześćdziesiąt mniszek i wszystkie je zaraza
jednego dnia i jednej godziny pobiła, a świątobliwe były bardzo. T leciał anioł niosący we
worku z takiego płótna, co się z tej pajęczyny, co się na trawie jesienią o świcie ściele, samo
                                                                                               191
uprzedzić, bo takie jest anielskie płótno, ode wsi modlitwę sierocą do nieba, a unieskorzył, bo
się ta sierota długo modliła. Leci, a tu widzi sześćdziesiąt białych duszyczek, jak czekają,
zęby je aniołowie do nieba zabrali - cały kerdel, jak owiec. - Je - myśli anioł - coz haw majom
biedarstwa marznąć - zima była - a cekać, jo ig haw zaweznem do nieba. Ino w co, bo choć ta
o worek w klastorze by nie beło biedy, ale duse bodaś w jakim nie poniesie. Ale beła na
kaplicy chorongiew z Matkom Boskom, pilno janioł sjon ten chorongiew z dahu, związał,
jako ta móg, na prędkości, powsypał duse weń, zarucieł bez drugie ramie i leci. Jak leci, tak
leci, przileciał ku Tatrom. Tu sie z telim brzemieniem cięzko dźwignąć, bo i tyk dus było
przecie kiela, i ta sierota płakała, kie sie modliła, a te łzy były cięzkie jak ołów - a tu noc i
miesiąc sie prawie krył za wirchy, i hmury sły ciemne, śniegowe. - Coz bedem robił? - gwarzy
janioł sam do sobie. - Nocował w górak nie bedem, bo zimno i kurniawa idzie - zle. Jak zaś
bedem leciał pomału, zamierknem do znaku i zabłądzem po ćmie, bo to góry wielgie i strasne.
Siejdze pote ka pod skałom, kim sie ta zrobi zracno ku rantu, a jesce byk móg i zdrzymnąć, to
sie mi wtory worek tulnie do doliny. Ale kiebyk - pado - jedno ostawieł, toz to mi zlekce na
ramieniu, to polecem wartko, a kiebyk ino góry minon, oho! tok jus hłop! Sowam ka pod
wantom, to se zaś jutro wezne. Ale co tu ostawić? Cy duse tyk umarłych mnisecek, cy te
modlitwy sieroce? Ostawiem duse? Cy se nie bedom markocić, ze ik zaroz do nieba nie
niesem? Ostawiem modlitwy? Cy zaś nie przydzie diaboł, bo on ta wse cujny, cy mi pote nie
ozwiąze worka i nie ozpiere tyk paciorków po dolinie jak perły - i zbierajze ig pote dwa dni
abo i trzi, a modlitwy sierocej nie zahubis ani jednej i syćko Panu Bogu odnieść trza w
porzondku. To święto rzec!
Sculgnon palicami. bo kłopot! Ale se ozmyśluje i namyślał tak: Je dy ta duse jako duse. Jeden
dzień wiecności mniej, to tak jak nic. A kiebyk sierocej modlitwy pilno Panu Bogu nie doniós,
On jom ta, hoć i noc, by kielo telo z hrubsa zaroz w kancelaryji osprzepatrzuje, jedno, ze nań
gwiazdy za hmurami bedom świecić, drugie, ze ta jus nierad tęgo śpi, bo stary, a tej haw, jak
Pan Bóg nie zratuje, to tys na ozaist niwto iny. A ze zgryzionego serca ta modlitwa, kie je tako
cięzko. Ostawiem duse. Diaboł tu nie przystompi, bo tu Matka Boska.
I sjon chorongiew z dusami z ramienia, i sował do koliby pod wante godnom, a z tem drugim
worckem zniós sie hore i wartko góry minon, jesce miesiąc kramcik świecił, i do nieba na
droge mlecnom trefił, a potem to sie mu jus leciało fajnie, bo jom dobrze znał.
Ale sie wej nie naspodział, co sie stanie. Diaboł wse śtuder. Lemze janioł chorongwie z
dusami odbióg, pada do wiatru, bo oni kumotrowie: O mój ślicny, piekny, cyby tys przecie
jako janiołowi na despet nie zrobić? Ostawił se duse w kolibie pod wantom, cyby mu ig nie
puścić? Ino ze som jest do chorongwie święconej zawiązane, mnie ku nim nieporada iść, ale
ty mozes. Lejdze wartko a puść mu je, jako kurecki z kojca. Jo - pado - prawa do nig ni mom,
ale niegze sie by nasuko!
Wiater na to jak na lato. Kie duchnie! Do razu sie chorongiew ozwiązała, a duse hybaj w
pole! Jedna za drugom, jako gołębie spod strzehy. I ozieciało sie to, bo to beło ciekawe.
Wiater sie cuduje, ze to tego teli kerdel, diaboł sie ino zaśmiał, skrzesał rogami iskry ze skały
i stracił sie wereda kajsi. Do ziemie wjahał.
Wiater sie ucudował i ku morzu zamarzłemu sie brał, bo jus wiesna sła, a to beł wiater
zimowy. A te duse woła jom ku niemu: Kies ty taki dobry beł, coś nas na slebode z tej hań
koliby, ka nom dość ciasno siedzieć beło, puścieł, je to my jus z tobom wolemy i weź nas.
Bedzieme ci tańcować, to ci sie nie be telo kotwić drogami. A to wiera, ni ma dziwoty
nijakiej, ze sie im tańcować kciało, bo to beły dziewcenciska młode, hoj i mni-ski, a w
                                                                                                  192
klostorze tańcował nie bedzies. Modlić sie jus tys nie beło o co, bo jus pomarły, a tu sie ino o
śmierzć dobrom cłek modli. I wzion je wiater, i poleciał ś niemi ku morzu zamarzłemu.
Przileci na drugi dzień janioł lem świt - naloz chorongiew, ale dus nie naloz. - O krotni
miliońscy! Dwók diaskók jeś ty zjadła a jeś zjadła, kieś sie ty ozwiązała - pado jej. - Je kaz jo
ig najdem, te duse?... Leci po wirchak - nie daj Panie Boze, nie widzi nic. Poskrobał sie za
łeb, nakłoń do stu dziadów i myśli se tak: Ka posły, to posły, to jako kciały. Chorongiew
odniesem, skąd jek jom wzion, wcora nik nie widział, cok jom sjimał, bo beła ćma, a dziś ta
tys jesce nik światu nie obzierał, bo bars rano, to ta ani nie bedzie nik wiedział, jako beło.
Powiesem, ka prendzej bewała, i telo. A o duse sie więcyl starał nie bedem. Wto ig ta najdzie,
nieg se ig pozganio do kupy i do nieba odniesie.
I poleciał rad, bo to był ciężar i zucony do tego nie beł. Bo to sie z tysiąca trefi tele duse na
roz nieść, do wojny go zaś nie komenderowali jesce nigda, bo to był Janioł młody i jino mu ta
po wsiak kazowali robić słuzbe, takom lekom.
I stały sie z tych dusz zimowe panny.
Gdzie wiatr zimowy leciał, tam one z nim. Na zamarzłym morzu cło im sie straśnie za swoimi
stronami, to sie niesły w jesieni ku górom, zaś kiedy szło ku wiośnie, to znów wracały z
wiatrem na morze, bo on im był za opiekuna i już sie z nim rozstać nie chciały. I wiatr był rad,
i one były rade. Wiatr grał, a one tańcowały.
Tylko broń Boże, żeby je kto podpatrzeć chciał. Zaraz się mściły.
Te tedy zimowe panny ujrzał Maciek Scyrbularzów przed sobą.
Było to w Pięciu Stawach Polskich, już pod zachód. Maciek sie wydobył na groblę od
Wielkiego Stawu z Roztoki koło wielkiej Siklawy. Staw zamarznięty, a zimowe panny tańczą
po nim kołem.
Zląkł sie strasznie i cofnąć chciał, żeby go nie dostrzegły, bo wiedział, co mu grozi. Ale mu
żal było, bo cud Boski było patrzeć! Lód, cienki już, zazieleniał, poczerwieniał i pozłocił sie
od słońca, a one też czerwono, złoto i zielono sie mieniły. Zapatrzył sie . One zaś nie widziały
go, tylko tańczyły kołem. I nagle stara matura ogarnęła Maćka Scyrbularza. Był i on tancerz
za młodu, rad sie nosił, a za dziewką, co mu beczkowała, jak kogut naokoło po izbie dreptał,
przytupując, ręką w ziemię plaskając... Razem z chodzeniem po górach skończył sie i taniec.
Eh! A to było! Jak muzykę usłyszał, to nogi same skakały pod nim! A potem, jak muzykę
usłyszał, to mu sie gardło ściskało, bo niesposób było ani dwa razy podskoczyć. A tu co sie
natańczył w tych Pięciu Stawach. Oczy stały mu sie tak bystre, że widział nieledwie każdy
kamień na uboczach po Wołoszynie. Wszędzie tam po tych uboczach tańcowały przy owcach
jego lekkie kierpce. Tańcowały przy muzyce i bez muzyki, przy piszczałce albo oktawkach
albo i bez. Tańcował pod Opalonem, tańcował po Krzyżnem, pod Walentkową, pod
Liptowskimi Murami, nad Stawem Pod Kołem, na Spiglasowych Perciach... Jak gwizdnął po
juhaska, to dolina jękła...
Sto se jedna, sto se dwie,
stoi baca u jedle,
bo mu owiec chybiło,
zamirków sie zwysyło...
                                                                                                 193
Hej! Przy Sam Bohu! Stara matura ogarnęła Maćka Scyrbularza. I nimbyś słowo powiedział,
znalazł sie on w kole zimowych panien, pod ręce im wpadłszy.
I na zielonej, złotawej szybie stawu, pod którą, znać było straszną, przepastną wodę, stał
Maciek z rozwianymi, siwymi włosami, przytupywał i przygwizdywał, a zimowe panny
szalały kręgiem, jak obłok w kotlinie wiatrem kręcony.
Wtem zaszumiało i zawyło. Zimowe panny stumaniły sie, zmieszały, skłębiły w chmurę i
wzbiły sie w powietrze ponad Pustą Dolinę ku Zawratowi, ku północy. Zamigotało jeszcze,
zabieliło sie . zamajaczyło i znikło. Jak czar.
Został Maciek sam na Wielkim Stawie, na lodzie.
Straszliwy, przenikający, dojmujący ból przeszył mu serce. Maciek sie aż skurczył i przygiął.
Chwyciło go osłabienie takie, że legł na lodzie.
- Jesce roz w zyciu góry widzem, jescek roz w zyciu tońcył... Hybaj, śmiertecko...
                      SZCZEPAN BEZ ZIEMI
- Hej! Dziadu! Jo dziad! Wiera! Ckaj! Uwidzis dziada! Ej ha! Wielgomozny pani Dziadu!
Wiera! Is!Is! Is! Ckaj!
Tak krzyczał sam do siebie Szczepan Głombik, kręcąc się po tej jedynej izbie, jaką miał. Żona
jego i dwoje dzieci siedzieli koło pieca, w którym się paliły liście i patyki spod śniegu dobyte.
Ziąb był w izbie taki, co strach.
Szczepana Głombika dom o jednej izbie ledwie że się nie stykał dachem z chałupą Jakuba
Głombika. A była to obora okolicna, izby, stajnia końska i krówska, chlew, stodoła.
Gazdowstwo hrube, maśne.
Tak siedzieli obok siebie, jeden przy drugim, biedny do przepadnięcia Szczepan Głombik i
bogacz Jakub Głombik i jeszcze jak na złość jednako się nazywali.
- Kóń i kóń - mawiał Jakub Głombik - pies i pies. A jeden kóń słonko, drugi ku sumarowi, hoć
to nikcemne stworzenie, jesce ani telo nie płaci. A pies? Jeden - baran, drugi ino prawie
skałom zabić - zgnity flak. Tak to wej Ponbog daje.
Tak mawiał, pykając z fajki, pojedzony i napity, do czarnej czuchy odziały Jakub Głombik, a
nienawidził go w białej, obdartej, kusej guńce kulący się Szczepan.
- On to rodzina, przyjaciel, a cłeku gorzyj wilka - syczał przez zęby biedny Szczepan.
- Rodzina? - mawiał Jakub Głombik, spluwając przez zęby na pośród izby od niechcenia. - Je
ta i strzebla łososiowi rodzina. Bajto!
                                                                                             194
Byli przyjaciele czy nie byli, chybaby to jeden pleban z metryk wiedział, tylko to, że kościoła,
więc i plebani! tam nie było.
Jakub Głombik miał pod pięćdziesiąt korcy owsa, siał jarzec, żyto, grule sadził, siano zbierał,
u niego we zbiórki tak, jak do dworu. Fury jechały jak domy. Wołów chował sześć, konie trzy,
a co krów, świń, owiec, kóz, seli-jakiego statku, to ani nie wypedziane rzecy!
A u Szczepana komar na oknie, a pajęczyna w kącie, to całe gazdowstwo. Nie tylko krowy,
owcy, ale nawet kozy nie było. Ze zarobku żyli, jak się trafił.
- U mnie tego roku telo płek, co ludzie na świecie! - mawiał Jakub Głombik. - Musiały się
sytkie od Scepana przenieść, bo hań jus i na nie beło głodno...
Tak szydził Jakub Głombik, a Szczepan się wściekał.
Ale czy był zarobek, czy nie było zarobku, nigdy on do Jakuba poń nie poszedł, ani się upytać
nie dał.
Nieraz rzekł Jakub Głombik do swej córki Wikty:
Wikta, idze do Scepona, niek haw przidzie drew urombać, dostanie wiecerzom i dwa dudki -
albo: Wikta, przeskoknij do Scepona, nieg jego baba przidzie z motykom grule okopować;
dostanie połednine i jesce ta co do podołka - ale nigdy ani Szczepan, ani jego żona na robotę i
zarobek do Jakuba nie poszli.
I Szczepan tylko nieraz wychodzi na brzyzek, popod las, i patrzał na Jakubowy majątek - na
te niezmierne, nieprzebrane bogactwa. Ten las, co za nim, za plecami stał, to Jakubowy las ten
brzyzek, co na nim siedział, i za wodą u stóp pastwi-sko - to Jakubowe; a potem te pola, te
role; owsy, jarzec, żyto, grule w rządki skopane, karpiele - - het, het, kielo wideku, bez mała
sytko Jakubowe i Jakubowe...
Tela ziem! Tela ziem!
Patrzał na nią Szczepan Głombik łakomo, a nie tylko łakomo, ale i z miłością niewyslowioną,
nieogarniętą. Wylatywała mu do niej dusza. Byłby ją całował, tulił do piersi, ten ziem
nadrogsom - - gdyby nie była Jakubowa.
- Ja jest przez ziemie! Ja jest przez ziemie! – wyło mu w sercu. A nieraz i głośno tak jęknął i
stąd go nazwano: Scepon przez Ziemie. Ziemia, ziemia! Ziem! Rola!
- Dałbyś za ziemie babe? Dałbyk! Dałbyś za ziemie dzieci? Dałbyk! Dałbyś za ziemie duse?...
Myślał Szczepan, dopowiedzieć nie śmiał.
A Jakub w tej ziemi owiniony, jak chore prosię do kożucha. Jak pstrąg albo lipień w baniorze,
tak się Jakub w ziemi swojej nurzać mógł.
Orba, kośba, młoćba - dzwięczały te cudne wyrazy bezziemnemu Szczepanowi w uszach, a
Jakub to się tak do nich przyzwyczaił, że ich już ani nie słyszał. Z roku na rok orał, kosił,
młocków najmował.
                                                                                              195
- Ziem! Ziem! - szeptał do siebie Szczepan i głaskał dłońmi brzyzek koło siebie, choć nie
swój, a Jakub zatela poglądał, jako mu schodzi, albo na czeladź swarzył, że nie dość dobrze
posługują.
- Ziem! Ziem! - szeptał do siebie Szczepan. - Ja, kiebyk Pane Boge beł, tobyk nie w niebie, ba
na ziemi bywał. Haw byk se miał królestwo swoje. Za pługe byk bodzieł, świenci by roi
poganiać musieli. Je coz byk hań lepsego w tym niebie nalaz? Siałbyk,. orał, skrudlił, a potę
kosieł, do stodoły wióz, młócieł - gazdowałbyk se ino Nie pytałbyk, coby mi janiołowie sytko
śpiśwali, ba coby se mnom w polu robili jak parobcy. Sopy byk se postawieł tele zwyźć, jak
Tatry, pierun by mi ziem pokładał a halny wiater by mi do stodoły nosieł. A powodziom byk
se po młakak potraw zbierował. Hej, to by beło!
Ziem! Ziem! Kiebyk jom miał, tobyk o zbawienie nie stał! Kieby hoć stajanie, hoć pół
stajania, hoć ćwierć hoć telo, cobyś kapeluse przikrył!... A tu nic i nic!...
Z drogiej duse pragnem, ale darmo. Ja jest Scepon przez Ziemie...
Ale Szczepan był robotnik nad robotnika. Kiedy się do roboty najął, kiedy się do orania czy
koszenia wziął, to nie tak, ale kiebyś mu jesce piantom renke przicynił. Dwóch tyle nie
zorało, trzech nie skosiło, co on sam.
A kiedy snopki wziął wiązać, to tylko fyrcały ponad nim na wóz.
Toteż straśnie go radzi pytali do roboty i nieraz to i pięć dudków bez dzień zarobił.
Jednego razu, kiedy Jakub Głombik żyto pokoszone wiązał, przyszła ogromna, czarna chmura
od Golców i ulewą groziła. Uwijała się czeladź Jakubowa, co starsza, Wikta, Hiacyntka i
Staszek, uwijał się sam Jakub i jego żona, parobcy i dziewki posługowacki, ale już Jakub
widział, że przed deszczem powiązać nie zdole.
Było to blisko domu, a Szczepan prawiućko roboty nijakiej nie miał i na progu, fajkę kurzęcy,
siedział.
- Wikta! - krzyknął Jakub. - Scepon hań, lejdze ku niemu, nieg haw duhem przidom obidwa z
babom, siajny reński dostanom, coby jino wiązać pomogli.
Poleciała Wikta - wróciła, że Szczepan nie chce.
Naówczas przyłożył dłonie do ust Jakub Głombik i krzyknął: Scepon!
Szczepan drgnął, ale się z progu nie ruszył, tylko również dłonie do ust przyłożył i zapytał: Ze
co?
- Hybajcie haw i z babom!
- Ze na co?
- Snopki wiązać pomóc!
- Bajto!
                                                                                            196
- Siajny reński wam dam!
- Ećl
- Po siajhemu po reńskiemu na kozde!
- Sowoj se ik kasi!
Jakub Głombik się wstrząsnął, ale udał, że nie zauważył ani obelgi, ani że mu Szczepan nie
podwoił, i krzyczał dalej:
- Idziecie?
- Nie!
- Cemu?
- Bo sie nam nie fce!
Głombik odjął dłonie od ust i wargi mu zadygotały, ale się opanował.
- Jesce wam po pół cwancygiera dorucem, na kozde-go! - krzyknął znowu.
A Szczepan Głombik wziął sprzed progu suche łajno końskie, co je Głombikowy koń tamtędy
przechodząc zostawił, i rzucając je w stronę Jakuba, odkrzyknął:
- A ja wam zaś to!
Tego już było Jakubowi za wiele. Wrzasnął tedy niebywałym głosem z pasją:
- Dziadu!
Bo to było krótkie, a mieściło wszystko. Szczepan porwał się z progu, ale uczuł się bezsilny,
szukał w głowie i co znalazł, to wywołał:
- Wielgomozny pan!
Na tym się rozmowa skończyła. Przyszła lejba straszna, oberwanie chmury i Jakubowego żyta
pół zmarniało, a Szczepan nie zarobił dwóch siajnych reńskich i cwan-cygiera.
Od tego czasu nienawiść między sąsiadami wzrosła do niebywałych rozmiarów.
- Wies, Kaśka, dziadował mi! Dziadem mie nazwał! - powtarzał Szczepan do żony. - Ty mi
jino dziaduj! Jo ci haw udziadujem! Wielgomozny pan!...
A Jakub co przeszedł koło Szczepana, to przez zęby warknął: Dziad!
I zdarzyło się przed jesienią, że parobek ogień zaprószył w stajni u Jakuba i płomień buchnął.
Ałe to było po południu, ludzie do ratunku skoczyli, wody było dość. a Szczepan szalał na
dachu na stajni. Siekierą rąbał, rękami darł, wodę lał, za siedmi hłopów stanon.
                                                                                           197
- No wiecie - rzekł wójt Pęksa do Jakuba Głom-bika, kiedy pożar już ugaszono bez wielkiej
szkody - sytka my wam pomogli, ale kieby nie haw Scepon, to nie wiem, jako by wysło.
Bodaś kozdemu takiego sonsiada! Przez ziemie je, ale z rącyskami! Jus co, jak co, nifto iny,
jino on ten ogień zagasił. Nadgrode mu trza dać i jesce nie bodaśjakom, ba honornom.
- Zej dy nieg se biere, co fce - odpowiedział Jakub Głombik. - Hojby i krowe. A Szczepan się
ukłonił kapeluszem Jakubowi i odrzekł: - Dziad dzieńkuje wielgomoznemu panu, co sie przi
jego ogniu zagrzał.
- Zej dyć nie zimno - zaśmiał się któryś z chłopów.
- Nie zimno? - podchwycił Szczepan. - Ale ono moze być zimno. I przechyliwszy kapelusz na
bakier, odszedł dumnie ku izbie.
A chłopi mówili między sobą: - Cudny tys to cłek! Nie ratował, coby się telo o sobie, o swój
dom bał, bo cihućko, wiatru ni mas, a stajnia ku niemu nie blisko. Dzień, móg wiedzieć, ize
sie teli, niewielgi ogień zatysi. Nierad was widzi, Jakubie, to wiecie. Jinsy, zazrośny, toby
wolał, cobyście wy kielom telom skode mieli.
- Je, Scepon przez Ziemie ta nikomu na posprzec nie stanie, to dobry cłek - rzekł któryś
gazda. - A co Jakuba nierad widzi, no to ta kazdy cos! kajsi ma. No a kie krowy nie fciał, to
mu heba nie potrzebne.
Wszyscy się zaśmiali na ten dowcip i Szczepanową biedę.
Chciał być od tego czasu Jakub Głombik w zgodzie l przyjaźni ze Szczepanem, ale Szczepan
z nim nie chciał. Kłaniał się "wielgomoznemu panu", a raz po raz w izbie przed babą
powtarzał: Dziadem mię nazwał! Wiera dziad! Ckaj!
I przyszła zima. W jandwiencie zaraz straszne mrozy ścisnęły. Zamarzły wody, nawet studnie
pomarzły. Ludzie lód na wodę topili.
W taką straszną noc, kiedy każdy głowę do kożucha owinął i spał, a zdawało się, że się od
zimna światło gwiazd ścina, nad pełną zboża stodołą Jakuba Głombika buchnął płomień, a
płomień to był od razu wielki.
Nie spostrzegł nikt, bo nawet psy do sieni pozapierali, i płomień rozlał się na cały dach, a
potem przełazł i na izby mieszkalne.
Już stodoła cała w ogniu stała, płonęło suche zboże i siano i wtedy dopiero Szczepan Głombik
jął krzyczeć:
Wstajcie! wstajcie! Gore!
Ledwie się doburzył na oknach, że się Głombikowie pobudzili, powylatywali i parobcy ze
stajni, dziewki, dzieci - krzyk! lament!
Wody kropli - lód i lód.
                                                                                              198
Od strasznej łuny poocykali się i dalsi sąsiedzi, a płomień przerzucił się na Szczepanową
chałupę. Ale tamci, nie śpiący, pouprzątali się z niej z łachami w mig.
Krzyk! Lament! Rozpacz! Wszystko, co Jakub Głombik miał, dom, stodoła, stajnia, zboże,
siano, wozy, konie, woły, krowy, świnie, owce, nawet kury i gęsi: spaliło się wszystko.
Spaliły się i pieniądze, jakie pod dylami w białej izbie były.
Została mu tylko zaskorupiała pod lodem ziem.
Trzymał się Jakub Głombik za głowę i nie dbając na mróz, w bieliźnie i w kożuchu tylko
naprędce porwanym z pościeli, na skamieniałym pniaka, na którym się drzewo rąbywało, na
pogorzelisku siedział.
A Szczepan Głombik, któremu się także izba spaliła, przystąpił ku niemu, trącił go w ramię i
rzekł: Dziadu! Wstaj!
Ocknął się Jakub Głombik i błędnymi, nie widzącymi oczyma popatrzał na Szczepana.
Szczepan zaś mówił dalej: Wstaj, dziadu! Bier torbe i kij! Pudzieme po pytaniu wraz!
Jakub Głombik nie rozumiał, co Szczepan do niego mówi.
A Szczepan mówił dalej: Podź, dziadu! Pudzieme do wielgomoznego pana, do Jakuba
Głombika, co nam co podaruje.
Dopiero wtedy Jakub Głombik począł potrząsać głową i cicho jęczeć: Hej, hej, hej! Hej, hej,
hej!
A kiedy Szczepan, przewiesiwszy torbę przez plecy i takąż torbę zawiesiwszy babie, z
dwojgiem swoich dzieci, jako pogorzelcy, ruszyli po prośbie we świat, mówił do żony: Is,
Kaśka, teroz my dziady, ale i oni
- Hej raty ludzie na świecie! Hej raty ludzie na świecie! - biadała żona.
- Nie jojc. Bieda na nas, ale i na niego. Coz mu teroz z tej ziemie, kielo jej ta ma? Ani cym
zasiać, bo zarno spalone, ani cym obrobić, bo woły, konie wągiel, ani za co kupić, bo
piniondze zuzel. On skapie.
- Hej raty ludzie na świecie! Hej raty ludzie na świecie! - biadała Szczepanowa, nie wiadomo
czy więcej nad swoim losem, czy nad Jakubowym. - Ale skąd się wej ogień wzion? W takom
noc? We mróz?
- Je dy kieby seę moja izba nie spaliła, toby pedzieli, ze ja podpaleł - rzekł Szczepan.
- Jesce by cie byli, Panie broń, do hereśtu zaparli! - jęknęła Szczepanowa.
A Szczepan popatrzał, że dzieci dość naprzód idą, przystanął przed żoną, podniósł głowę do
góry i rzekł z dumą:
- A podpaleł ja!
                                                                                              199
- Selki duk Pana Boga kfali! - krzyknęła Szczepanowa przerażona, żegnając się krzyżem
świętym.
- A podpoleł jo - powtórzył z dumą Szczepan.
- Je coześ ty zrobieł, niescęśniku?!
- A nie dziadował mi to? Ze on tele majątki miał, a ja przez ziemie beł? Ziemie jek mu
wydrzeć ni móg - ziemie jino jeden Ponbóg wydre powodziom. Ale jek se gadał i przi tobie
jek gadał: ckaj. I coz mu ta teroz z tyk majątków, z tyk ról? Heba bedzie lód po nik zbierał i
śnieg i warzył to, a jad? I wies, co bedzie? On teroz musi za hojco ziem przedawać, bo to
przecie ig dwoje, dzie-cysków ośmioro, a tu ani ka siedzieć, ani co zryć. Za hojco! Mało co s
tego przi nim ostanie!
Szczepanowa popatrzała na męża zdumionymi oczami.
- Scepon! Je dyjeś ty przecie z końca jesieni telo bronieł Jakuba od ognia, co cud!
- He! - potrząsnął Szczepan z dumą głową. - Ja se go fciał na lepsy cas sować! Wtedej jesce w
stodole nie beło nic, zyto beło w stołkak na polu, jarce, owsy w polu! A pote ludzie by sie
pirwy zlecieli ratować, nie w takom noc, we mrozy.
Aniby go przez hałupy telo nie dokucyło za ciepła. Ja, se go sował! Na dobry cas! Spaliło sie
moje, inacy ni mogło być. Jedno: blisko, drugie: teroz nie powie nik, co ja podpaleł.
Marznijmy my, ale niegze marznie i on! He! Kanyz ta teroz rosada, parządka, cebulka,
marhew, pietrusecka, cosnocek? Kanyz jangresek, porzicka? Nie bee miał wto o nie stać, bo
trza bedzie o moskalicek po hałupak pytać. He, he, he! Spaliło i moje, nie bedem w hereście
gnił. Niegze ta! My biedy zwycajni, ale on - bogac! Nad nami beł dziórawy daf, ale nad nim!
Popaliły sie mirtecki, jabcownicki, rózycki, panicki po donickak. He, he, he! Nie zal mi mojej
izby, kie on przez izbów! Ani telo! Nie cięzka mi ta torba, kie on s torbom! Grunta ostały,
ostała ziem - ale lepsi beło nigda nic nie mieć, jako sie wyprzedać musieć i pote na swoje nie
swoje pozierać. Ej ha! To nowięnksy ból! Od tego serce puka! Ckaj! Wielgomozny pan!
Dziadowałeś mi! Wiera! A teroześ sam dziad! Ckaj! Dziadul He, he, he!...
                        O WOJTKU CUDAKU
Wojtek ta jako Wojtek. Z drogi nic nie powie, ale tys ta za jego drógom nie ujedzie...
Pada mu siostra: Zeń się! - a on jej: Ja ci sie haw bedem zenieł, kie pachniel...
Pado mu szwagier: Wojtek, zje dyćbyk sie przecie ozenie! - Wojtek zaś: Dajciez pokój,
swoku, buki cyrwieniom!
Jedno tak na wiosnę, drugie na jesień. I coz mu powies? Z drogi nic nie pedział - na wiesne
pachnie, na jesieni liście na bukach żółkną, a potem czerwienieją.
Dla Wojtka był cały świat. Był on tak, jako to ów zbójnik Nowobilski, co se rad śpiewał:
                                                                                            200
Hejze ino, ino jedź,
bo jo lepsy jako kmieć,
a u kmiecia dzieci som,
a jo hłopiec ino som!
Bo u Wojtka nie było baby ani dzieci nie było. Miał Wojtek siostrę i ta się wydała, a oprócz
tego małą chałupkę o jednej izbinie i bardzo mało pola. Ale że Wojtek był dość fajnie
urośniony, niesłaby i zdatny, byłby się mógł przyżenić do gruntu, bo go i wdowy majętne, i
dziewki posażne chciały, ale on nie chciał.
To mu na wiosnę pachło, to w jesieni buki po reglach czerwieniały - nie miał on czasu o
tekich rzeczach, jak żeńba, myśleć.
Wojtek se juhasił, bacą bywał, na strzyzki gwizdał, a w zimie ta wyżył jako tako z tego
okrawka pola, co miał, i z tego, co przy owcach zarobił. Dużo mu nie trza było, bo nie pił.
Ino się siostra i szwagier, uczciwy chłop był, martwili, bo co ś nim bedzie? A siostra się
wydała dosyć obdalno do innej wsi, o pięć mil, dzieci było huk, to się i o brata starać nie
mogła. Co sie razy spotkali, to zaraz do Wojtka: Zeń sie i zeń sie! - a Wojtek ta zawżdy swoje
i swoje.
Zeń się - wiera! A najgorzej jesień.
Listki drżą na gałęziach - osiki, olsze, skorusze, jawory, jasienie, buki... Żółkną, czerwienieją,
spadają...
Wojtek dobrze wie, co gadają drzewa...
Mój Wojtecku, mój Wojtecku, tracimy liść po listecku, kie nam syćkie liście spadnom, aj,
budzie nam w zimie biedno, aj, budzie nam w zimie biedno...
- Zeć! Moje ślicne, piekne! - myśli Wojtek. - Ja wam ig haw nie przitrzimiem na gałęzi... O
Boże mój, Boże! Kiedy się jesień rozgarnęła złota, niebieska i czerwieniata, już ty, siostro, ty,
szwagrze, Wojtkowi o żeńbie nie radź!
- Swoku - pada mu szwagier, kładąc woreczek na ławie we Wojtkowej izdebce - posłała wam
siostra se mnom krapke mąki na moskale i odkaz, cobyście sie przecie zenił. Bo co bedzie?
- Jako: co bedzie?
- Dyjeście przecie nie nomłodsy. Pięć śtyrdzieści macie.
- Ze dyć wiem.
- No to co bdzie? Przidzie starość, a tu, Panie broń, nie ma wto łyzki strawy podać, głowe na
wyrku dźwignonć. Staremu a samemu to nie tak. Abo i w horości - samo to.
- Hem - kiwie Wojtek głową - moiściewy! Ma mi baba za usami mrajceć, majom mi
dziecyska koło ścian brzejsceć, je! Bajto! Smierzć to ino raz, a horość to ta tys nie przez
umiar.
                                                                                              201
Tydzień, dwa tyźnia - aboś zdrów, aboś hań! A tu to i trzidzieści roków pojeden przi babie
stęka. Bacycie wy, swoku, Murzańskiego z Gronia?
Gęsiolecki i basy,
Murzańskiego to ciesy,
a kądziolka. wrzeciono,
bodaj sie to zbeśniło!
- Zje, kie wam, swoku, jino figle w głowie. Bedziecie załować. Pan Bóg je miłosierny, ale je
niewierny. On ciekowi rozum dał, coby se radzieł. Haw ci cłece rozum dajem, ale Mi nie
dowierzaj. Strzezonego Pan Bóg strzeze, leniwego kijem rzezę. On ta i was, swoku, wyrzeze,
boście leniwy do jego wóle. On cłekowi babe stworzeł, coby mu do pomocy beła.
- Mnie ta w robocie nie przeręcy. Ja, jedno juhas, drugie niestrasny gazda.
- Nie to! Ale cok wam gadał? Starość, a horość.
- Ej ja ta nie s takiego rodu, co długo zyje, a wie to wto pewnie, jako umre? Moze sie ka skała
we Woło-synie urwie abo niedźwiedź przi baranie przisiednie, no to nie bedzie długo. Kieby
ja wiedział, zebyk długo horować kie miał, no, tobyk ta jesce meślał. Ale to nie pewne, a
babsko pewne.
- Coz was tys ta te baby tak omierzły?! Ludzie na świecie!
- Je! Ja se kcem do pola, na wiesne pachnie świat: Wojtek! Orba! Ja se kcem na buki
jesieniom wyźreć: -Wojtek! Młoćba! A spod tej haw ściany: Tato jeść! a spod tej hań znowa:
Tato! pić! E! Bodaj was ta s takom robotom! A tu u mnie ciho, cihućko. Kie na pościel
legnem, dźwierze uhylone, bo ja ta z juhasienia zimy zwycajny, nierad zapieram, każdziućki
liść słisem, jak sumi, gwiazdy mi cihućko pedzom: Wojtek! Śpis? Nie śpiem!
Dobry wiecór!
Dobry wiecór!...
- Coz? - pyta się siostra Wojtkowa męża, kiedy do domu wrócił. - Usłuhnon cie?
- W rzyci! - odpowiada mąż.
- Nie fce sie zenić?
- Zeć to cudak i cudak, sama wies! Uciókek haństela, bo sie mi jaze łeb zawracała, kie gadał.
To głupie.
- Głupie. Zawdy takie beło - powiada smutno Wojtkowa siostra. - Z małego waryjak i
waryjak. Jesień to mu buki cyrwieniom... Nie tak ci pedział?
- Ja ta ani nie rozumiał temu, co radzieł do mnie. Bełby prawie po śmierzci hodzić. Kieby
tacy sytka beli, toby sie świat skońceł.
                                                                                            202
- Odpokutuje on, odpokutuje! - biadkała siostra Wojtkowa. - Zmamił zycie, dary boskie, a
Bóg mścity. Nie na to psu dajom, coby oźlał. Aleś mu ta moze nie napedział, jako trza?
- Je to przecie nie krowa, cobyś jej wiescyce na siłe w owsianym cieście dawała, ba hłop! Cok
wiedział, tok pedział. Więcyl nie.
- O! Bedzie tys ś nim biedno kiesi, bedzie...
- Darmo! Z takim cudake nic nie dokazes. Z pajencyny kosule nie uprzendzies, a z huby bryje
nie uwarzis.
- No iści, iści - przychwaliła Wojtkowa siostra smutno.
A Wojtek ta jako Wojtek.
W lecie pasie, a zresztą po świecie patrzy, po drzewach, po liściach. Na wiosnę się zielem,
jaze gra, jesienią tyle kolorów na reglach, aż oczy bolą. Godziny całe Wojtek siedzi przed
chałupą i patrzy. A nie przeszkadzał mu nikt, bo chałupa na boku stała, za wsią, w górze przy
laskach. Nieraz i miesiąc zeszedł, a nikt się koło niej nie przewinął, bo po co? Pustelnia to
była. Mogłeś cejco robić.
Ale Wojtek o to mało dbał, a jak mu się między ludzi chciało, to do wsi zleciał. Jego ta nogi
nie bolały. A patrzał se, kielo fciał.
I stroiło mu się to w rozmaite barwy w oczach. Z dnia na dzień liście inaczej świeciły.
Zrazu sie ich chwytała ordzew, rdzewiały jak żelazo, potem sie stawały burakowe, wiśniowe,
złociste, potem płowiały, zglewiałe od mrozów.
A wokoło r. ich stał smrekowy las, wiecznie ciemnozielony, dopóki go śnieg nie obielił.
Jeżeli cudnie wyglądała jasna zieleń buków i skoruszy wpośród smreków w lesie, że się
czasem zdawało, że lotna mgła zielona na las spadła, to w jesieni dopiero był cud Pana Boga!
- Świecy ze im tys to, świecy, ty pocerwieniate liście, tym hań smrekom! - szeptał do siebie
Wojtek. - Teloz, byś dukaty i korale w trawe poozciskował. A jesce nie tak, ale kiebyś
gwiazdami polane posiał...
I patrzał.
A kiedy się zimą biało zrobiło, patrzał Wojtek, jak się do słońca las lśni, albo też, kiedy go
wicher poomiatał, poznawał Wojtek buki i jawory, które nagie, czarne konary z bieli
śniegowej dobyły. I cieszył się, kiedy wicher na wiosnę odął drzewa i słońce z deszczem
pierwsze wypustki liści wyprowadzały, kiedy drzewa „kwitły".
Nieraz tam jeszcze siostra i szwagier o żeńbie przepe-dzieli, ale ta z tych przepowiedni nic
nijako nie wyszło.
                                                                                               203
I żył Wojtek rok po roku, aż się ozniemógł. A oznie-mógł się prawie wte, kiedy dwoje dzieci
siostrzanych na łoźnice chorowało, i ostał sam. Nikogo przy nim nie było w izbece. Boby i
nawet nie miał kim do siostry posłać.
Leży i leży na pościeli, jeść się nie chce, ale pić do usknięcia. A tu się dźwignąć nieporada, bo
nogi jak z powróseł, a wody podać nie ma kto.
Minął dzień, minęła noc, mija drugi dzień - Wojtek leży. Jesień była.
- He! - myśli sobie - kieby przecie haw wto przi mnie beł, lekcej by beło umierać. Trza
bedzie, widzem, przez ksiendza za brzyzek...
Bo Wojtek widział, że z nim źle i że ś niego już nic. Leży taki chory i wtedy sobie dopiero
myśli:
Mieły Mocny kany! Dobrze - rzeke - padała siestra: zeń siei dobrze - rzeke - padał l
szwagier... Zje dyć kiebyk przecie haw babe miał, nie umierałoby sie mi jako psu. Pusto koło
mnie, jako koło sałasa w zimie. Eć!
I tak się mu luto samego siebie stało, aż mu płacki w oczach postajały.
W izbie tak cicho, jak w grobie. I ciemno. Wieczór nadchodził, a zapalić kaganka nie miał
kto.
Wszystko się stało dziwne.
Ława, dwa stołki, co je Wojtek miał, stół, piec: wszystko się rozmgławiło i jakby ruchome
stało.
- Lazom na izbe cy jako? - myślał Wojtek. Okna się w ścianach poczęły chwiać, krzywić,
pochylać to na prawo, to na lewo, to w dół, to w górę. A za oknami ćma, mrakota, także
falująca, niby woda w głębi ruchoma.
- Rzekbyś, ześ do Wielkiego Stawu, do środka, z izbom wjahał, a ono kieby wiater wodom
ode dna huział...
I coraz słabiej się Wojtkowi czyniło, już mu się nawet pić chcieć ustawało, tylko go straszny
smutek brał, że tak samotny umiera.
- He - powtarzał sobie - he, kabyk beł usłuhnon... Dobrze - rzeke - padała siestra, dobrze -
rzeke - padał swagier... Zjedyjek teraz sam, jak suha limba pod siodłe... (1)
Wtem przez okno, przez szyby, poczęła się do izby wsuwać czerwona gałęź bukowa. Patrzy
Wojtek, a za nią jawor gałęzie wsyła, wierba, skorusza...
A przez drzwi się pchają olszyny, osiki, brzezina...
Liście czerwone, żółte, złociste...
I zioła przez próg suną liście - szczaw, bylica, krzewi się fioletowy wrzos...
                                                                                              204
I szafirowe, małe, jesienne goryczki, co tuż nad ziemią rosną, świecą się przy podłodze i
mówią: Icie! icie! i my haw jest!...
Zaczerwieniło się, zazłociło, zakwitło we Wojtkowej izbie.
I tak umarł.
                                         OCEAN
Diabli wynieśli Jędrzka Mahajcoka z Ratułowa Spod Jedli za ocean do Ameryki. No, prawda,
że w domu bieda była, co raty!
Ale Mahajcok chłop już niemłody był i to mu nie szło. Zarobić nie mógł.
Udutkował mu we wsi jeden gazda, co z Ameryki wrócił, że tam i nienajmłodszy człowiek do
graj cara przyjdzie, ale to nieprawda.
Żona i dzieci spodziewały się Pod Jedlą, że im tata zza morza by stówkę poślą, a tu nic. Nie
daj Boże robotę znaleźć - gdzie przyjmą, to odpędzą. Słaby, stary.
A wrócić - jak? Kie fenika nie ma.
I poszedł Jędrek Mahajcok z Ratułowa na brzeg, nad ocean, i począł chodzić nad mm.
Pusto było i gwiazdy świeciły. Była letnia noc. Cicho.
Chodzi i rachuje - półtora roku, jak je haw.
Jeść sie mu chce, obdarty chodzi, nieoprany, brudny. A tam kto wie jak? Listu już więcej niż
pół roku ani on nie pisał, ani oni nie pisali. On nie miał za co marki kupić, a i oni nie mieć
musieli.
Pokarane takie życie!
Bieda tam musiała być i głód - aleby przynajmniej izby były, dach nad głową.
Nie miał gdzie Jędrek Mahajcok sypiać, nie miał się czym okryć na nocne zimno.
Patrzy na wodę.
Jak jest, tak jest, ale jest dom. Swoi ludzie...
Patrzy na wodę...
Hej, wrócić! Hej, wrócić!...
Ale jak? Za dudek nie zajedzie, a i dudka nie było.
                                                                                               205
- O wodo, przeklęta wodo! - jęknął Mahajcok i podniósł obie pięści do góry.
A woda była taka spokojna, jak nigdy, jak stawki pod Rohaczami, te małe.
Jeszcze takiego spokojnego oceanu Jędrek Mahajcok nie widział.
O wodo przeklęta!...
Ale ocean ani nie drgnął.
I cok ci zrobieł?! Cok ci zrobieł?! Za coz mie haw trzimies?!...
I coześ taka niemiełosierna i cok ci wej zrobieł?...
Ani cie przeskocyć, ani cie przelecieć, ani do tobie wleźć...
Utopis cłeka jak mys, jak kocie młode...
I telo ci cłek stoi, co i mys, co i kot...
I kaześ sie ty wziena taka i skądeś ty?...
Cy cie ziemia wyruciła ze sobie, cy cie niebo zesłało jak mór?...
I coz tys to w tobie siedzi, co nijakiej litości nie mas, nijakiego miłosierdzia...
Dejby mie ziemia zaniesła, hojby i tysiące mil, dejby mie step bez sobie puścieł, dejby mie
góry co nowyse puścieły, cobyk przeseł bez nie, a ty nie i nie...
Hej wodo strasna, okrutna - przeklenta!...
A ocean cichy migotał do gwiazd.
Ciepło biło z niego, par.
Jędrek Mahajcok stanął i słuchał. Nie pluskotała fala.
Cichy, wielki, ciepły ocean rozlewał się przed nim w nieskończoność.
Spokojny był, senny, głęboki...
- Hej, wodo!
Je dyć przecie Bóg w tobie miesko, jako i wsędy!... Bo kie je wsędyl, to i w tobie musi być...
Ba haj...
A kie je w tobie jest, toś ty Boski...
A kies ty Boski, toś nie zły...
                                                                                           206
Hej, wodo!...
Ze jakoz by to beło, coby Bóg smiełowania nad cłowieke nie miał?... Ma. A kie ma, to i ty
mas, boś Boski...
Abo sie mi w głowie cosi kajsi mąci, abo tak ma być.
Nie zwartogłowiałek ani nie głupiem. Tak musi być.
Bóg dobry, toś i ty dobry, boś Boski...
Ocean bił ciepłem i upajał cichością. Zdawało się, że olbrzymie łono tuli do siebie.
Jędrek Mahajcok z Ratułowa nie jadł, sam nie wiedział odkąd, a w Ratułowie Pod Jedlom
także pewno nie jedli. Zataczał się z nędzy na nogach na brzegu oceanu w Ameryce, a oni się
tak samo pewnie zataczali z nędzy na nogach po izbie w Ratułowie.
- Bóg stworzeł świat, Bóg dobry, to j świat musi dobry być... Inacy nie moze być...
A woda to świat, jako i ziem...
Kląnek ci, ale ci jus klon nie bedem...
Wierzem ci, jako i ziemece świentyj... Z jednejeście garzci wysły obidwoje, z Boskiej...
Nie ukrziwdzicie cłeka, ba mu podla dobrości seliniejakik obidwoje słuzyć macie...
Ziemie pierś, a grzibiet wód majom być cłowiekowi za kołyske...
Toz to Jędrek Mahajcok z Ratulowa hipnon wte w to morze, coby go niesło du domu. Haj.
        JAK BABA DIABŁA WYONACYŁA
Ześli sie raz kumotrowie w jeden zimowy wieczór do Jędrzeja Bystrzańskiego, do którego się
nazywało do Mrozków, bo jego babka była od Mrózków z Ludzimierza. A jego samego także
nazywano Hartazel, bo rad furmanił. Zeszły się chłopy starawe; sytka wraa parobcyli i radzi
się widzieli. Był tam Cios Michał, Stasel Wojtek, Kiecek zwany Piecek, Pokuscarz i paru
innych. Z óśmi chłopa. To byli bursianie dawni i siła wraz nadokazowali we świecie. Pili
gorzałkę i piwo, które Bystrzański we własnym browarze warzył, i ukwalowali rozmaicie, o
tym i o owym. Wtem drzwi się uchyliły l u progu ukazał się stary Jasiek Cios, zwany
Turniowiec, jak ten ptak, co się w halach turni dzierży, albo Jasicek, bo go tak ośmdziesiąt lat
temu matka nazywała, dawny zbójnik, wikręnt i obyrtac, strzelec sławny i muzyka, ale se ino
na gęsiołkach grawał, które w zawiązanym rękawie czuchy nosił.
- Niek bedzie pokfalony Jezus Hrystus - (rzekł, wsuwając do izby białą głowę i postać trochę
schyloną od wieku).
                                                                                            207
- Niegze bedzie. Na wieki wieków. Jamen. Witajcie, krzesny ojce! Podali sobie ręce.
- Bóg zapłac!
- Siednijciez, krzesny ojce!
- Zeć ta pomału.
- Je coz tys ta na was słyhno, krzesny ojce? Zdrowiście?
- Je nic tys ta takiego. Jesce ta jesce. A wy ta jak lepij?
- Jeć sie ta trzimiemy po końdku, dzieńka Bogu.
- Dziecyska tys ta jako?
- E ta i ony nic nijako.
- Fałaz Bogu. Zima!
- Hej wiera! Zima!
Podsunął Bystrzański pucharek Jasickowi, pozdrówkali do się.
- E, zima! Rencyska mi haw cysto pieknie zglewiały. Sełek se drógom, krześnicku, patrzem,
na sybak sie jarzy, wstąpiem, meślem se, je dy ta wtosi jest, kie świecom!
- E dobrzeście tys, krzesny ojce, namyślili. Wse was rad witam!
- Ale co ta baba powie, krzesny ojce? Nieskoro w doma bedziecie!
- Je ta teroz dziewki Da sopie nie śpiom, bo zimno.
- Ha, ha, ha!
- Kiela cas jeście haw na nas nie zajźreli. - E ta ono wiecie, krześnicku, tak: rzekomo nika nic,
a ono wse cosi kajsi. - Je hłop i hłop. Rób i rób.
- Bajto! Lezał nie bees, jaz na ostatniej pościeli.
- Hej wiera! Dobrze padocie, kumotrze: na ostatniej.
- Aleście tys to, Jędrzeju, pieknego bucka na ogień ścieni!
- O beł piekny! Z naskiego haw, z lasa za wantulami. Ale telo twardy beł, kie my go ścinali,
co się widziało, ze go diabli broniom!
- Jeć ta cłek nie wie: co ka? Cłekeś i cłek. U Staska Walinej w Podcerwonym beła tako staro,
dudławo wierba, to w niej diasek cosi ze trzidzieści rók siadał. Coby sie buków dzierzał, nie
słyhowałek, jednako i to moze być - rzekł Jasicek.
                                                                                             208
- A moze ta jakie piniondze pod nim beły? - ozwał się Michał Cios. - Nie sukaliście?
- E, nie beło hań nic. Jacy skole, bo to we wierna Ale tak wara gadom, przi samej ziemi
widziało sie, ze sie go cieślica nie hyci. Bielskiego Symek by wam pedział, bo on hań se
mnom beł.
- Je ta pojedno drzewo takie kwarde urośnie. Ale wto wie? Trza beło sukać.
- E, bań nic znać nie beło.
- Ba, wto wie, na cym to takie drzewo rośnie?
- He, abo diasek zacarował tak jino na despet - ozwał się Jasicek. - On ta rad próguje, wto
mocniejsy:
hłop cy on?
- He, he, he - rozśmiał się Pokuscarz z zadowoleniem i wszyscy spojrzeli po sobie, i mrugnęli
do siebie. - Ze jakoz on to próguje, krzesny ojce?
- Jedź ta rozmaicie. Tak i tak. Ale hłop, jak nie bzdura, to je wse wytrzimalsy.
- Wytrzimalsy je?
- Je kie wiecie co, krzesny ojce, to opowiciez, opowicie!
- He, he, he - śmiał się naprzód Pokuscarz.
- Jedziek ta kiejsi slisał o tem jedne historyjom od Pietrzakowego Kuby z Ostrysa, be temu z
pięćdziesiąt rók, kie my wraz na Luptowie beli, a jemu to zaś opowiadał stary Józusiów
Józuś, co mu jus wte może sto lot rabowali, a jesce bacował pod Osobitom.
- Opowiciez, krzesny ojce, opowiciez!
- Hano, beło tak. Straśnie hłopa zycie dokucyło, umyślił się objesić. Wzion powrózek, idzie
hore dolinom, bo ta kajsi nie prec gór bywał, i co sie nie robi, zastompił mu diasek. Stretneli
sie na perci. Hłop sie go ta juz nie prze-lonk, bo co sie taki bedzie bał, co sie objesić idzie, dej
ta wie, ze poń janiołowie z kobiałkom nie przilecom, ba diasi z widłami, pado mu: Dobre
połednie! - bo to prawie połednie beło. Nie bars skoro wej wyseł.
- A dobre połednie - odpowiado mu diaboł. - Kaz idzies?
- Objesić sie.
- Zje bez cos tak?
- He - pado mu ty n hłop - kiebyś ty mojom skóre oblók, tobyś sie ty, rzeke, nie jacy raz, ale
trzi razy objesił.
- Je skróś cegoz tak? - pyta sie go diasek.
                                                                                                 209
- E, jino spróguj - pado mu hłop.
- Hu, hu, hu - ośmiał sie diasek. - Jo by twojemu zyciu nie poradzieł?!
- E dy jino spróguj! Bees widział. Nie wytrzimies, hoćjeś zły duk.
- Stawmy sie! - pado diabeł. - jo nie od tego. O co stawka?
- Je - pado diaboł - od tobie nic. Tak i tak byś beł mój. A jak nie wytrzimiem, to ci ukozem
skarb w t6j tu dolinie i nie bees sie potrzebował wiesać, bo wiemy, ze cie ta nie co ine cubrzy,
jacy bieda.
Taki wej zakład diaboł robieł, telo pewny beł.
- Dobrze - gwarzi hłop. - Renka?
- Renka!
- No, co mam konać? - pyta diasek, gotowy.
- E tak: Pudzies do mojego domu, ku mojej babie, za mnie.
- Za tobie? E to mnie późno, cok nie ty, ba grzych.
- Nic to. Uzdaj sie na mnie, dyjeś przecie diaboł, a odzienie ci ze sobie dam. Ono ta ciepło -
prawie wiesna beła - ciupage i krzesiwo mam, watre se beem kład - to ta w gaciak i w kosuli
wylezem. Wte, moji ludkowie, hłopy nie takie beły, jak dziś. Mróz beł, jaze wody lodami sły,
to se taki rano w gaciak i w kosuli wyseł wyzierać, cy ta nie pocieple we świecie? A stał se i
dziesieńć pacierzy poprzed hałupom abo i więcyl. Nie umar-z. Drzewiej, moji ślicni piekni,
hłopy bywały zdrowe. Portki go ta nie grzały, ba krew. Prawda, barana taki zjad, ale tys ta jak
baran taki ciepły beł.
Diaboł sie mu usprzipatrzował, tu i tu, ze syćkik stron, wpatrzował sie do hłopa długo nie
krótko i pado: moze i to być.
Pote zaś poseł ku takiemu małemu baniorku, w rzecy kałuzy, co han miendzy skole beła, a
jemu to za przezieradko stało, i dropie ta cosi kajsi łapami po nurze, tak i tak, jeździ, mehu
uskubie, prziłozy, to zaś piargu, a coraz, to sie przeźre, i zwyrtnon sie ku hłopu.
- Dobrze?
- Dobrze - śmieje sie hłop. - Jo som teroz nie wiem, wtoryk jo, a wtoryś ty?
Sjon hłop cuhe, kamizelke, jakie to ta wte nosowali, zobuł sie z portek, wyobuł z kerpcy, na
ostatek mu i kapelus dał, ostał jino w gaciak i w kosuli, a to - pado diabłu - ukradnij se ka z
plota, ka sie susy.
Diaboł kapelus na łeb, poprawieł i pyto sie:
- Nie pozno mie?
                                                                                               210
- Ka ta?! Je dyś ty przecie diaboł od tego, cobyś ludzi mamił. .
Trzepnon diaboł ogone rad, ze sie mu śtuka udała, i pado:
- No to siejdze haw, zakiel się nie wrócę, a o jedzenie i o picie się nie turbuj, bo to tu bedzie.
Ale pockaj! Na kiele casy zakład?
A hłop sie śmieje. - Je - radzi doń - nie trza haw woła ani całej świnie. Na trzi dni.
Zgłupiał diaboł. - Na trzi dni? - pado. - Je to tak, jak nic. Przegros!
- E - pado hłop. - Beemy widzieć. Jino idź.
Dobrze. Wzion diaboł skałe, tak na seś funtów, duhnon, ogień mu z pyska wyjahał: Tu mas
hleb. Upiók. Wzion pote ziemie garzć, duhnon zaś znowa: zrobiła sie śtuka, howiedze mieso.
Zaś pote puścieł! wode suhym potoke, bo ji ta nie beło blisko.
No i co sie nie robi, mój diaboł odzienie hłopowe pod pazuhe wzion, kapelus w zemby, coby
mu wiater nie porwał, i kajsi ku wsiom na gacie i na kosule poleciał. A hłop przi watrze ostał.
Leci, suko, pilno najść ni móg, ku wiecorowi go zbawiło, kim to, co mu trza beło, z płota
kanysi ukrad. A to bez to, ze to jakosi beło po świentak i baby przódzi poprały i
powysusowały.
Odział sie w lesie, w Dónajcu jesce kasi przejźrał, idzie ku hłopowej zagrodzie. A nań jus
gaździna cekała, a hłop se gaździnom miał setnom. Babie beło wysy śtyrdziestu, renka jak
rajtok, a pysk jak u psa, telo sceklawy. Dzieci nie miała.
- Kaś beł? - pyta sie go. Nie poznała nic.
- W lesie.
- Coś hań robieł?
- Hodziłek se i gwizdał - pado diaboł, bo cos sie mu ta babsko widziało? Baba i baba.
Jesce nie dokóńceł, kie w pysk dostał, jaze mu zezwieńcało w usak.
- Edź - meśli se - to haw tak witajom? Ale to nic.
- A nie wies to, bezero - krzicy baba - co teroz wiesna, roboty moc?! To ty se bees po lesie
gwizdał?! Cie go! Jaki drózdz! Ale dobrze, coś haw. Zbieroj sie, wesele u Walka Łojasa,
pytace haw beli. A cobyś tąńceł! Bo padajom na tobie sytka: dziad! nieruchajda!
- Je tok treftieł - myśli diaboł - na hipkacke. Je to se ta potąńcem kolwicek. - Poseł, ubrał sie
pieknie, odzienie nowe hłopowe ze zyrdki sjon, wyzdajał sie. wybryzował, jak to na wesele.
Jaze sie sam do siebie ośmiał.
Baba samo to, po świentalnemu, pod stązkami, bo to kajsi pono w Zarze beło, buty zółte, a
korole na syji.
                                                                                                211
- Je to tu na nik biedy nie mas - meśli diaboł. Uzaprzongał konia, siedli, pojebali. Diaboł
wióz, to tak kóń seł, jaze bahra w kołak zwoniły.
Całom noc musiał diaboł tąńcyć. Bo ta nie jino tąńceli, ale sie i bawili, to w dziada, to w kota
i myske, to zaś i w ryktara, seliniejako, to znowu śtajera, polonesa śli i niedźwiedzia trza beło
za jinemi pokazować, a co se diaboł fciał siednąć, to baba ku niemu: Basommazania!
Stydu mi nie rób! Jus cie i tak ludzie za psie uho nie majom! Dziadu! Delengusie! Tąńc!
Kolwicek sie ta jej jus i bał, to seł. Cysto pieknie sie zamordował. Bo ta i naucny nie beł tak.
Haj.
Całom noc tak sło, do biłeho rania. - No - meśli se diasek - to nic. Zajedzleme du domu, to sie
wyśpiem. To jino roz tak.
Ehę! Zajehali du domu, zodziewa sie ze świentalnego baba, zodział sie diaboł i na pościel sie
pha, a baba nań:
Is! Is! Kazbyś sie phał, psie mieso jedne!l A nie wies to, ze orba w polu! Bier sie! Bo ci haw
zapłuźnika nik nie upytał!
Przipatrzeł sie diasek do baby, ale cóż bees robieł?
Lewdy ta kielo telo pośniadać dała, juz mój diaboł przi pługu. Oro. Jino ze tyz ta moc nie
zorał, bo nie zwycajny beł za pługe hodzić.
Leci baba z połedninom.
- Kięłoś zorał?
- Je to i to.
Jak baba nie weżnie teremtetować! - Hej ty, wietrzny młynie, weredo! Psia kość zatracona!
Toś ty jino telo oborać zatela zdołał?!
- Jedyjek ani nie siad - pada diasek.
- Ba coś robieł?! Jeść toś ty piersy! Na to toś hłop! A ku pługowi toś dziecko?! Zarbyś teroz,
co?! Jaskółce gniazdo jedno!
I prask garkem o ziem. Wylało sie, co prziniesła.
Ehę! - meśli zaś diaboł. - To tu tak za robote płacom? Ale to nic. Legnem se na łące, jscawu
pozujem, to sie mi nie bedzie jeść fciało.
Wiera se tys użył! Do zahodu słonka na roli orać musiał, bo babsko ukazało, pokiela zorać
ma, nie beło rady nijakiej.
Idzie wiecór du domu - drwa rąb!
                                                                                              212
Uzgibał sie przi pługu, tu jesce nie telo trza beło. Kościska mu trzescały w grzibiecie, ale
rąbał, bo sie juz baby na mój dusiu na ozaist bał.
Zawołała go na wiecerzom, pojad ta kąsecek, u baby kuhnia nie przestrono, telo jino, cobyś
nie zdeh, meśli se: Teroz sie by wyśpiem. Baba pacierze smówiła, diasek ta w kancie cosi po
zydowsku uśwajndrał, w rzecy ze sie modli, legli. On za hłopa przi babie. Wyciągnon sie,
dorobiony beł telo co cud, ocy mrózy, mało co wy sło:
Maciek!
Bo ta temu hłopu beło Maciek.
- Co?
- Śpis?
- E coz byk robiel? Po fili zaś znowa:
- Maciek!
- Co?
- E coz ta śpis telo?
- Je dy od tego noc. I zaś znowa po filece;
- Maciuś!
- Co?
- Jakoz bedzie?
- Es cym?
- Es tym.
- Z jakim tym?
- Es tym, po coś sie zenieł.
- Ehe! - meśli diaboł. - O to ci idzie! Je - pado - e to mi nie trza beło kazować całom noc jedne
tąńcyć, zaś pote cały dzień orać, a jesce i drwa rąbać, a pojeść toś mi dała jak musycy.
A baba noń: E ty węgierska śmierzć zatracona, to ty haw jesce ze zembami do mnie! Ty
niemrawo! Tyrłaku prześlongły! Niedomozku! Ty Maciejisko! I obróciła się ku niemu, za
łaskom mówięcy, rzyciom.
- No dobrze - meśli diaboł. - Niegze sie ta gniewa. To nie na długo tyj słuzby. Nie wysło dwa
pacierza, baba: Maciuś!
                                                                                              213
- Tuk dopiero beł Maciejisko, tujek Maciuś - meśli diasek. - Co tys ta zaś?
- Maciuś - gwarzi baba - pojdze... Dam ci jutro moskolicek z masłem...
I rencami po nim jedzie, nie przebiero nic... Widzi diaboł, ze spać nie do, meśli se: Uląze,
babo, dogodzem ci roz, cobyś dała pokój. Wzion i zrobieł, co trza, log, kce spać. Kwilecke ta
uspał, zaś znowa słisy: Maciuś!
- Je krotni milońscy! Je co?
A baba doń: Maciuś! Rad byś jeść moskolicek z masłem?
- Je dy go ta jus i tak beem jadł
- Ale jesce nie telo! I ze spyrkom!
Diabłu sie spyrki nie fciało, ale coz bees robieł? Wzion, wyzwyrtał babe drugi roz, no - meśli
se - teroz to jus be ciho do rania.
Wtulił pysk w zagłówek, śpi.
A tu nad usyskami: Maciuś!
O! Pokielze tego bedzie?! Wiera tyn hłop dobrze ra-dzieł, ze go dokucyło! Nie obzywo sie
nic.
- Maciuś! On nic.
- Maciek! Nic.
- Słysys?! Nic.
Ale sie diaboł nie naspodział, co sie nie zrobi. Kie sie baba nie dźwignie na pościeli, kie nie
kopnie wysy łydka! Do razu diaboł z pościele na dyle zjahał.
- A ty dziadygo, ty judasie! - krzicy baba. - Hań siedź, kieś pościele niegodny!
Siad diasek na dylak, bo hań podłogi forztowanyj nie mieli, po boku sie maco, bo sie godnie
stłuk spadujący, i meśli se: Haw źle i hań niedobrze... A tu baba w płac! Jojcy! - O jo
hudobno, niescyńśliwo, o po coz mie tys ojcowie za cie wydali! A dobrze padała niebozycka
stry-na: Nie dejcie Kundy za Maćka, bo to dziad! O raty, raty! O mamo moja!
A tu baba by jus na uwzientego i babkom mogła być, jino ze dzieci nie mieli.
Jak jojcy, tak jojcy, diasek na forztak siedzi, zimno mu, twardo, ozmyśluje, jaze go
nagniewało syćko.
- Je cie diabli wzieni! - pado babie. - Tu jedne noc tańc, tu pote cały dzień rób, jedz telo, co
nic, a na drugom noc zaś figluj, a pote znowa ku pługu?! Je dyby jo sie haw cysto pieknie
zdar!
                                                                                                214
Wzion, sjon kosule, zrucieł gacie napośród izby, hip ku oknu, fuk sparom w pole! Leci ku
hłopu, w doline.
Hłopisko se przi watrze lezy, fajkę pokurzuje.
Zacudował sie, kie diabła ujźrał.
- Tuś?
- Hawek - pado diaboł. - Podź pod wante!
- Ze jako? Nie wytrzimies tyk trzok dni? - śmieje sie hłop.
- Podź pod wante - pado .diaboł, nie radzi do niego nic.
- Cyś tak do wyhipka leciał, co ani przegwarzić nie mozes? -- pyto sie hłop.
- E, bracie! - pado mu diasek. - Dobrześ ty padał, co kieby jo na twojim miejscu beł, tobyk sie
nie to roz, ale trzi razy objesił! Ani dwie słowie! Stawka twoja! Podź!
Dźwignon się hłop, nie uśli na trzi strzelenia w rumowisku, ale sie juz hłopu całke odmieniło,
hoć doline dobrze znał, jakkieby hań nigda nie beł. Przidom ku wancie jednyj, dość godnej,
nadniós jom diasek, a pod niom złota, śrybła, seliniejakiego dobra, co cud Pana Boga!
Nabrał hłop, kielo zdołał, worek sie ta jakisi stary kejsi w sałasie naloz, diasek mu go igłom z
cetyny i niciom ze smoły poznaprawiał, pozwięzował do niego, co jino móg. I śmieje sie, i
powiada diabłowi: No, tok juz od teraźżnia hłop. Na dzień to se bedem robotnika najmował, a
noc to ta jesce ścierpiem. Aleś ty mojego zycia sprógował, aj sprógował!
I poseł se z workem na plecak śmiało ku izbie, a diaboł mu jino krziknon na dróge: Idze ze
Syrokim! Je dyby to na trzok diabłów roboty beło prawie!...
                                   MURZAŃSKI
Ludzie nie zapierali stodół, bo jeden drugiemu nie wziął, i nie byliby zwrócili uwagi, gdyby
nie ślady na śniegu. A zima była twarda. Śniegi na chłopa zwyźć leżały koło chałup, tak że
pojeden i bez cały dzień kaganek świecić musiał, taka ćma była w izbie - zwłaszcza z tych
gazdów, co w dole, a nie na wysieku wiatrów siedzieli.
- Wiecie - powiada raz Maciek Stękała do Jędrzeja Zwardonia, kiedy się w karczmie na
kielusek zeszli - cosi mi w nocy koło stodoły łaziło.
- A i u mnie samo tak - odpowiedział Zwardoń.
- Zje dyć i u mnie beło pozawcorem - odezwał się Kuba Pscelarz.
- Trza by strzec.
                                                                                             215
- Ale co fce, kie nie kradnie nic?
- Prowda! U mnie tyś nic nie wzieno.
- Ino łazi.
- Ale co przecie fce?
- Jednako trza pilnować. Dobre nie bedzie, ba złe, kle nocami łazuje.
A Murzański, więcej do widma leśnego niż do człowieka podobny, w ręce klaskał, aż
grzmiało, i śmiał się, jakby rżał, i tłukł z uciechy kułakiem w brodę, aż mu w gębie wielkie,
białe, szerokie, świecące jak u dzika, lęby klapały, a przyśpiewywał sobie:
Jo se chłopiec taki śmizny,
kupiłek se za gros cizmy,
a konicka od ryktara
za dwa dudki przez grajcara!
Brodę on miał długą, czarną, rozczochraną, takież długie, zwisłe wąsy? wielkie, ciemne oczy,
pełne dziwacznego światła; nos jak pałka; wargi grube, wywinięte, sinoczer-wone; włosy
czarne, na ramiona opadłe; uszy spiczaste; na piersiach spina okrutecna z łańcuszkami, a na
szyi długie różańce i skaplerze. Kiedy w karczmie albo na weselu wziął tańczyć,
niewypowiedzianie tupać, hipkać, dreptać, a w kółko się obyrtać: to osobno latały świecące
oczy, osobno długie włosy, osobno długie ręce, osobno mosiężne łańcuszki u spinki, osobno
krótka, wyżej portek, koszula i osobno różańce. Wszystko latało jedno za drugim, z
dźwiękiem, brzękiem, furczeniem i błyskaniem, a z białych, świecących zębów wybiegały
niepowstrzymanym pędem, z żywiołową nawałnością, jaskrawym, potężnym głosem ciskane
śpiewanki jedna za drugą, ścigając się jak piarg w Zawracie, tak że z Murzańskiego tworzył
się wir, chaos, cudo niesłychane i niewidziane, zarazem zabawne i przeraźliwe, przykuwające
do siebie wzrok i oszałamiające umysł. Stary Krzyś, kiedy mu raz grał w karczmie na Groniu,
bał się go i twierdził, że w tym chłopie diabeł siedzi, bo kaby ten takom siełe w nogak wzion,
a co by mu tak wartko słowa leciały z gęby i co by telo zbacył? I bały się go Zydy, kiedy
wśród powodzi przysłów, aforyzmów, okolicznościowych dwuwierszy, zagadek, dowcipów,
fraszek, miotanych dookoła jak plewy z młynka, wśród kaskad i katarakt nieludzkiego,
końskiego śmiechu, nagle zaryczał, aż się szyby w karczmie zatrzęsły:
Dej tu. Zydzie, wódki, bo to jus cas krótki!
Smierztecka za lasem wywija pałasem!...
A czasem znowu rozległo się żałosne, głębokie:
Kie mie w doma ni ma, to mie wyzirajom,
kie du domu przyjnde, za nic mie ni majom!...
Bo Murzański ho j co zrobił. Drzewa dźwigał, kamienic łamał, konia najdzikszego kuć
przytrzymał, wieprza, choć-by był "jak krowa", przy kłuciu; wymłócił, ukosił, do każdej
ciężkiej roboty był, a za to nie żądał nic, dostawał mało co albo i nic i jeszcze się z niego
śmiano.
                                                                                              216
Ale teraz Murzański się śmiał. Rechotał na całe lasy. Bo oto w tę twardą zimę sarny po
reglach nie cierpiały głodu. Murzański im siano z chłopskich stodół nocami w regle wynosił.
Szedł on raz z lasu, gdzie drzewo spuszczał, i napotkał w głębokich śniegach sarnę tak
zgłodzoną, że nie uciekała przed nim. Wziął ją na ramiona i niósł do chałupy, ale mu zdechła
na grzbiecie po drodze. Zakopał ją w śnieg i bardzo nad nią płakał.
A potem na drugą noc Pscelarz zobaczył ślady koło swojej szopy na śniegu. Bo Murzański
własnego siana nie miał; na swoim kawałeczku sadził tylko grule i owies siał, a konia nie
chował.
Wybierał Murzański siano gazdom nocami, w płachtę wiązał i w regle niósł, a pod drzewa na
gałęzie młodych smreków, aby kurniawa nie zasypała i nie tak łatwo rozmiotła, kładł. Sarny
przychodziły i jadły. Murzański się zaś przypatrywał z niedaleka, zza pniaków, z rozkoszą i
szczęściem. I tak samy oswoił, że blisko ku niemu podstępowały, nie bały się, a jedno młode
sarnię, taki śpicocek, z ręki mu siano skubało. Murzański mało nie szalał z radości. Byłby
porwał sarniuka na ręce i całował, ale się go przestraszyć i urazić bał.
Murzański zresztą nie tylko sarny, ale wszelkie zwierzęta, ptaki, owady kochał. W las się
wszyć, to było mu najmilsze. Wychodził stamtąd umazany borówkami, malinami,
poziomkami, co było, z liśćmi poprzyleganymi do twarzy, polepionymi do włosów.
Pedziałbyś, leśno stwora, nie cłek. A tam w lesie pomagał on mrówkom patyki do mrowiska
znosić, muchy wyplątywał z sieci pajęczych, tonące w Toporowych Stawkach i w bagnach
chrząszcze ratował, cały dzień miał co robić. Ludzie tego na szczęście nie widzieli, boby go
czysto za wariata byli mieli, a tak mówili tylko, co je jest nie cołke głupi, jino przigłupi, ale
rozum ma. Wójtem go nie obieremś - śmiali się chłopi - zreśtom je hłop jak sie patrzy.
Ale odkąd się Murzański losem sarn po reglach zajął, rano po ranu to ten, to ów gazda ślady
stóp koło szopy spostrzegał - coś wyraźnie właziło tam i wyłaziło - i nie mógł zrozumieć, co
łazi i po co łazi, kie nic nie biere? Zima była straszna, mrozy ogromne, pilnować się nie
chciało - a że nic nie ginęło, uchwalili gazdowie, ze niegze ta łazi, kle sie mu tak ulubiło, be
cosi głupie abo cosi kajsi Inę, ale nie złe... W sianie ubytku nie tak łatwo spostrzec.
Ale się raz nieszczęście stało: płachta się Murzańskiemu koło Fronkowej szopy rozwiązała i
siano się usuło na śnieg. Spostrzegł Fronek rano i wszyscy gazdowie odpadli: siano krada!
Ale wto?
O złodziejowi takim nie słychiwano nigdzie i znikąd. Wtoz by haw siano krad? Wto konie
miał, to miał swojego dość, a kto koni nie chował, to na cóż mu to? Postanowili dojść, kto to i
co to, i na trzecią noc Józek Bykowski spostrzegł człowieka podsuwającego się ostrożnie ku
jego stodole. Noc była jasna, księżyc świecił - poznał Murzańskiego.
W niemałym zdumieniu poleciał z wiadomością do gazdów. Nie chciano mu wierzyć -
zadusiować się musiał, że prawdę mówi.
Uradzili chłopi nic nie przedsiębrać, aż dojdą, co Murzański z sianem robi, bo że go do swojej
chałupy nie nosił, to pewne.
                                                                                                217
Wyśledziwszy, ostrożnie, z daleka dwaj parobcy, synowie Pscelarza, poszli za Murzańskim do
lasu i widzieli, jak siano w gałęzie młodych smreków zakładał, niby za drabinę, jak sarny
przychodziły i jadły. Miejsce już z dawna znajome musiały mieć.
Kiedy synowie Pscelarza powrócili z tą wiadomością do domu, w dzień sam Pscelarz i dwóch
jeszcze gazdów udało się rzecz sprawdzić i oburzenie ich nie miało granic. Śnieg staraszony,
bobków pełno, siano powdrypto-wane do śniegu - cud Pana Boga co nie ujrzeli!
Wójt głową pokiwał i oświadczył, że swój urząd zna i swoje zrobi.
Po południu, kiedy Murzański spał, czterech najtęższych chłopów we wsi weszło do jego
chałupy, gdzie sam, nie mając żony ani dzieci, mieszkał. Wstrząsnęli Murzańskim - zbudził
się.
Na widok chłopów zaczął się zaraz szeroko śmiać i pytać: co fcom?
Ale chłopi krzyknęli groźnie: Podź! - i wzięli się wiązać Murzańskiemu ręce. Murzański się
cieszył. - Be ucieha! Be śmieh! - powtarzał, wyciągając ręce do powrózków.
Wiedziono go przez wieś do wójta. Wieś cała wyległa, a Murzański się śmiał do wszystkich,
pokazywał szerokie, białe, świecące zęby, rżał, sypał dowcipami. On wse rad beł, kie sie mu
ludzie śmiali, kie sie mieli cemu śmiać...
Przyprowadzono go przed chałupę wójta, a tam stall Stękała, Zwardoń, Pscelarz ze synami,
Fronek i inni gazdowie.
Wójt rzekł; Murzański! Krodeś siano. Murzański: Hy! hy! hy! - aż w powietrzu zarżało.
- Murzański, tu ni ma śpasów - rzekł wójt. – Po coś krod?
- Zej boby mi sami beli nie dali - odpowiedział Murzański. Zamruczeli chłopi groźnie na tyle
bezczelności.
- Na coś brał - zapytał wójt, aby spełnić znamienicie urząd sędziego.
- Sarnom jek nosieł.
- Na co?
- Bo fciały skapać z głodu. Śniegi hrube, wielgie.
- Ludzkieś siano brał.
- Jedyjek swojego nigda ni miał.
- Krodeś.
- Jakok wam pedział - boby nie dali. Hy! hy! hy! Dałby wej wtory? I roześmiał się dookoła.
- Murzański! Tyś jest złodziej, musis być ukorany.
                                                                                          218
- Jeć-ek nie lo siebie bierował, jino lo sarnów. Figiel bań beło zanieść, w tele śniegi! Hy! hy!
hy!
Ale tej bezczelności było za dużo Stękale. Skoczył ku Murzańskiemu i w pysk go trzasnął.
- Hy, hy! hy! - zaśmiał się Murzański. - Kumendyjo!
- Nie kumendyjo! Psie mieso zatracone! - krzyknął Pscelarz. . - Gadoj! Kiełoś mi siana
wyniós?!
- Je kielok jino na grzibiet potrefił.
- Kiełoś jino potrefił! - wrzasnął Pscelarz wściekły. Jeden ze synów Pscelarza przypadł i
palnął Murzańskiego palicą przez plecy.
- Kumendyjo! - krzyknął Murzański, wyszczerzając zęby w śmiechu.
- Cłeku! - ozwał się Fronek, chłop stary i mądry. - Cłeku, cy nie rozumies nic? Nie hańbis sie,
coś złodziej? Nie straf cię Boskiego sądu?
- Hy! hy! hy! - śmiał się Murzański. - Pon Bóg powi, cok dobrze robieł. Brałek wam, coście
mieli, a dawałek sarnom, co ni miały. Kieby na jednego, to nie powiem! Ale jest was haw
gazdów piendziesieńci takik, co siana majom dość. Zimy twardyj nie be wiencel, jak
piendziesiont dni, kieby kozdy roz siano do lasa lo sarnów wyniós, toby starcyło. Jo u
kozdego nie beł, jacy jino roz. Coz to za tako krziwda? Co hłop na plecy zabiere!
I znowu się rozśmiał końskim rżeniem. Chłopi patrzeli po sobie, wtem wrzasnęła
Zwardoniowa;
- I wy, hłopy, takiego gluptoka słuhocie? Niek sie tu zadusiuje, co wiencel na siano nie
pudzie!
- Hy! hy! hy! Nie zadusiujem sie nijako! Zaroz dziś pudem, jino sie kumendyjo skońcy!
- Wiera! Pudzies! Psiogłowce jeden! - wrzasnęła Zwardoniowa.
- O bo pudem! Moje sarnecki bedom mie hań cekały, jako i kazdom noc. Bedom sie do mnie
przipatrzowały, jako im niesem. Nozkami grzebiom, bijom o śnieg. Jo im hań dołek wygrzób
we śniegu, bo jedne to se racyj z gałęzie idom sianko skubść, a drugim to siezaś widzi ze
ziemecki świentyj zbierać.
- Wicie go! Jesce be sarnom dogodzował! - skrzeczała, przysiadając z oburzenia,
Zwardoniowa. - Wicie go! Obraza Pana Boga!
- Obraza Pana Boga! - powtórzyli ci i owi w tłumie.
- He, ludzie - mówił Murzański - kieby sie na was tak wase dzieci patrzyły, jako na mnie te
sarny!
- Ej! Psie! - wrzasnęła z kolei Stękalina.
                                                                                              219
- Kumendyjo! Hy! hy! hy! Baby sie drejom! - śmiał się Murzański.
- Gazdowie! Co haw beemy długo stać? - zakrzyknął nagle Pscelarz. - Zróbmy koniec!
Murzański! Bees siano do lasa lo sarnów nosował?
- Beem! Hy! hy! hy!
- A nie bees, psia wiaro jedna! My cie haw oducyme! - krzyknął Pscelarz i wyrwaną z ręki
syna palicą w głowę Murzańskiego uderzył, aż mu kapelusz przeciął i krew bluznęła.
Na widok krwi rozjedli się chłopi, a więcej jeszcze baby. Czym kto miał, z krzykiem: My cie
haw oducyme! - pięściami, powyrywanymi z płotów kulikami, patykami bito Murzańskiego.
Biły i dzieci. Gdy runął na ziemię, kopano go i deptano, a ryczano nad nim: My cie haw
oducyme!...
Jeden tylko wyraz: Kumendyjo! Kumendyjo! - z początku krzyczał, potem jęczał Murzański,
któremu ręce związane przeszkadzały się zasłaniać.
Kiedy już był podobny do krwawej masy, rozważniejsi chłopi z wołaniem: Nie trza zabić! -
ustali sami bić i poczęli rozsuwać bijących, zwłaszcza rozjadłe i pijane z rozżarcia kobiety.
Potem wójt rozkazał czterem chłopom, którzy Murzańskiego przyprowadzili, odnieść go do
domu. Że go jednak odnieść było trudno, bo strasznie krwawił, położono osłony na dwoje
gnatek, zaprzągnięto konia i dwaj chłopi odwieźli Murzańskiego do chałupy. Cisnęli go na
pościel i wyszli.
Przez jedną chwilę Murzańskiego oczy stały się zupełnie jasne, rozumne.
- Wtoz dziś hań sarnom poniesie jeść? - szepnął.
A potem ze strumieniem krwi zarzęził mu z pogruchotanych żeber śmiech: Hy! hy! hy!
Kumendyjo!...
                      O LUDZKIEJ BIEDZIE
Nie bójze sie, hłopce, nie bójze sie biedy,
jak cie bieda suko, ta cie znajdzie wsendy!...
śpiewał sobie żałośliwym głosem Marcin Mudroń Postrachany, a w takt przykiwywały mu się
pomierzwione, jakby powstające ze strachu do góry włosy i wyłupione, szeroko rozwarte,
jakby w wiecznym przerażeniu, blado-niebieskie oczy. W takt też kiwała się sucha, kanciasta,
wybladła, podłużna twarz niebywałej chudości, na cienkiej szyi, w takt kiwało się szczupłe,
nikłe, kościane z chudości ciało, ruchliwe i sprężliwe. A kiedy tata tak śpiewał, w takt
przyśpiewywały mu dzieci, mała trzyletnia Zosia i mały czteroletni Jaś:
Nie bójze sie, hłopce, nie bójze sie biedy,
jak de bieda suko, to de znajdzie usendy!...
                                                                                             220
piskliwymi, smutnymi, dziecinnymi głosikami. A wtedy w Marcinie Mudroniu ściskało się,
krwawiło i płakało serce.
Marcin Mudroń był tak strasznie biedny, że nie tylko w całej wsi, ale w całej okolicy
biedniejszego chłopa nie było. A jeszcze mu i baba dzieci nieletnie odumarła.
Marcin Mudroń chodził koło ścian jak błędny. Chwytał się każdej roboty, byle dzieci
wyżywić, jako tako wyżywić, przecie jak w zimie ogrzać. A on sam nie pamiętał takiego dnia,
kiedy syty był.
Nie pamiętał takiego dnia, odkąd siebie pamiętał. U rodziców, ba, u dziadków, była taka sama
bieda, jak u niego.
- Z takiego my jest przeklentego pokolenia! - myślał Marcin Mudroń.
Aż raz w jesieni, kiedy wicher przez dziury w stancyjce Mudroniowej świstał, w Marcinie
Postrachanym zadrgało serce.
Wójt, Mikołaj Cisek, zwołał chłopów na radę; przyszedł Mudroń i pokornie stanął poza
plecami wszystkich. A było to przed chałupą wójtową, na łączce, po południu w niedzielę.
Wójt, w czarnej bogatej czusze, w nowym kapeluszu z drobnymi kostkami, z ogromną,
mosiężną spinką z łańcuszkami u koszuli i w pasie na cztery klamry pod same pachy,
popatrzył dookoła siebie, chrząknął i tak się ozwał:
- Moji ludkowiel Zawołałek was haw, bo mam wam cosi pedzieć. Jantoni Rymac przed
śmierzciom okfiarował krowe, cielnom, pieknom, łaciatom, wto urobi świentego Jantoniego,
coby go postawić napośród wsi, haw na brzyzku, nizyl Maciułaska przi Pietrowi przi
Pawłoskim. To miejsce sie nieboscykowi nolepsi udawało, a mnie, niby wójta, hagzekutore
swojej wóle obrał. Kie haw świenty Jantoni stanie, prziwiezie sie ksiendza z miasta, co go
poświeńci, i bedzie. Nieboscyk Jantoni Paćkora, mam pedzieć Rymac, okfiarował na ten
figure świentego Jantoniego zdatnom jedle we swoim lesie. Juz je nacyhowano. Ten jedle sie
zetnie, okrzese i prziwiezie, a jest tu haw wtory pomiendzy wami, coby świentego wyrzezać
zdolał?
Nie odpowiedział nikt. Któż by sie był na taką rzecz porywał? Widywali ludzie figury w
kościele w Nowym Targu, na odpuście tu i tam, jak gdzie który poszedł, ale jedno, rzadko, bo
do kościoła bardzo daleko ześród lasów mieli, drugie, patrzał ta chłop i patrzał, ale jak ta tego
świętego czy tę świętą, a choćby Pana Jezusa i Matkę Boską zrobili, to ani myślał. Była figura
- dość.
Milczą tedy wszyscy.
- No - odzywa sie wójt po chwili - nie mas haw zodnego, coby sie na to podjon? Nie
odpowiedział nikt.
- Krowa - rzekł wójt - piekna i cielna. A jo som przirucem ku temu dwa korca grul. Wójt,
Mikołaj Cisek, był bardzo bogaty.
- Jo dom barana - ozwał sie jego brat, Jakub Cisek, również bogacz.
                                                                                               221
- A jo przicyniem korzec owsa! - zawołał Michał Klamkos.
- Jo pół korca jarcu! - krzyknął Jan Niewiara.
- Jo drugie pół - Kuba Krzysiak.
- Jo prosie! - Michał Malinowski.
- A jo śtuke płótna, bo wiem, ze go ta baba mo!
- Jo dom śrybelnego talara! - zawołał Jasiek Pawlik.
- Je dy to nie ty, jino ten, coś mu wzion! - za-dowcipkował któryś, bo Pawlik był znany
złodziej.
Zaśmiali sie chłopi i mimo woli wszyscy spojrzeli ku staremu Józkowi Harbutowi, o
przydomku Młot, najbogatszemu chłopu na okrąg dziesięciu wsi, który nie tylko na wielkim
obszarze pola siedział, dwiesta owiec i piećdziesiąt sztuk hrubego statku chował, ale z
pradziada, dziada, ojca i z własnej młodości ze zbójectwa miał mieć beczkę złota w piwnicy,
a który jak wiedziano, to i owo z duszy spłukać pragnął, a przy tym pyszny był.
Patrzeli na niego chłopi, na koniec spytał sie Klamkos:
- A wy, Harbut?
- A jo - odpowiedział Harbut, ważąc powoli głos w namyśle, aby nie chybić efektu, ale przejść
wszelkie oczekiwanie, a przy tym ofiarę godną siebie Panu Bogu złożyć - jo dom dziesieńć
madziarskik dukatuk.
Wszyscy osłupieli. Cisza zapanowała zupełna.
- No, wto sie cuje przi siele? - zapytał wójt. Jednak nikt nie odpowiadał, nikt sie nie czuł przy
sile, aż nagle spoza pleców wszystkich drżącym, jakąś jakby rozpaczą wypchniętym z gardła
głosem krzyknął Marcin Mudroń:
- Jo!
- Wto? Wto?
- Mudroń! Marcin Mudroń! Postrohany! - odpowiedziano.
- Mudroń? Marcin? - zapytał wójt zdziwiony.
- Jo - odpowiedział Mudroń.
- A zdoles ty?
Mudroniowi nie dwojono, na to był za biedny.
- O! Coz by nie zdołał? - krzyknął Pawlik, któremu
                                                                                              222
Mudronia żal było, że w takiej nędzy żyje. choć go miał
za głupca, bo go kilkakrotnie na złodziejstwo na próżno namawiał. - Cóż by nie zdolał?
Zdole!
- Zdole! zdole! - odezwali sie ci i owi. - Dój Mudroń syćko robuje! Za kowala, za budarza, za
druciarza! Zrobi!
- No, iści, wto mo zarobić, to nolepsi, coby Mudroń zarobieł - rzekł Klamkos.
- O haj - odparł Jakub Cisek.
- Ą wy, Harbut, jako padacie?
- Je coz byk miał padać? Niek urobi, wto fce. Mnie jedność. Temu cy drugiemu dam. Jak
Mudroń sprawi, to jego.
- No to wies - powiada mu wójt - jutro jedle zetnieme. A kaz wolis robić? U mnie cy przi
swojej hałupie?
- O hań, przi hałupie, przi dzieciak - odpowiedział Mudroń.
Chłopi byli radzi. Najpierw radzi byli, że najbiedniejszy, i to jeszcze taki strasecny biedak sie
wspomoże, po wtóre, że taki, co mu i zazdrościć nie ma co, a na koniec, że wierzyli w
Mudroniowe talenty. Przy tym radzi byli, że sie u nich, we własnej wsi, taki znalazł, co taka
rzecz sprawi, że nie trza po inyk wsiak o takiego pytać albo aż w mieście, w Nowym Targu,
majstra szukać.
- He, Mudroń biedok, ale głowe mo! - mówił Michał Klamkos.
- Bieda go wyucyła na sytko! - mówił Jakub Cisek.
- Na syćkie sposoby!
- Ej. hłopie, ale ono go wej onacyło, onacyło! Od malućka! Dej go przecie bacem. Mnie jus
beło na śternosty, kie on taki hłopcyk w kosulce ganiał, gaci, przepytujem, mu nie syli, bo nie
beło s cego, a kie mu w powietrze moskola kuścik abo grule warzonom rucili, to tak w
powietrzu dopad, jak pies. Bo to straśnie głodne, a biedne beło.
- No, ale sie teroz sprości! To sytko nic. Ale za te dziesieńć dukatów Harbutowyk to se i pola
kupić moze. - Ze ba jako?! Kupi! Jesce i kęs!
- Skońceła sie Mudroniowa bieda.
- Zje dy dobrze.
- To nic, jino Pombóg nieboscyka Rymaca tak wej nadethnon.
- Moze? A to wiecie i Harbut dobrze robieł, co zbijał, bo kieby nie miał, toby nie dał.
                                                                                              223
- Sprawiedliwie padacie. Juści widno Pana Boska Opatrzność ku temu wiedła. Kieby Harbut
nie kradał, coz by biednemu dał? Kradnij, ale dej! Takie jest Boskie prawo.
- A bo wiera takie!
A Marcin Mudroń chodził jakby w zalśnieniu, jakby w tumanie złotym.
Krowa, cielę, dwa korce grul, baran, korzec owsa, dwa po pół korca jarcu, prosię, sztuka
płótna, talar i - Marcin Mudroń sam przed sobą nawet prawie wymówić nie śmiał - dziesięć
Harbutowych dukatów! Dziesięć dukatów! Madziarskich dukatów!
Mudroń nigdy śrybelnego talara, nie dopiero złotego dukata, nie widział - a miał takich
dziesięć mieć!... Dziesięć mieć!
Kiedy przyszedł do domu, Jaś i Zosia siedzieli na progu.
- Dzieci! - krzyknął Mudroń. - Beemy mieć krowe, ciele, barana, prosie, dwa korca grul,
korzec owsa, dwa po pół korca jarcu, śtuke płótna, śrybelny talar i dziesieńć madziarskik
Harbutowyk dukatów! Dzieci!
Ale dzieci nie rozumiały nic. Pierwsza Zosia zapytała:
- Co beemy mieć?
Ale Mudroń jej już nie powtórzył, co będą mieli, tylko porwał ją na jedną rękę, Jasia na drugą
l zaczął to jedno, to drugie całować i przyciskać do twarzy, na koniec z nieopanowanej
radości obrócił sie z dziećmi na pięcie i zakrzyczał głośno:
Powiadajom na mnie, co jo nie mom pola!
Na Cyrwonym Wirhu połówecka moja!
I zaczął sie śmiać, tupać nogami, podrygiwać, potrząsać głową, aż sie Jaś roześmiał, a Zosia,
przestraszona, rozpłakała.
Mudroń rzucił sie na pościel jak pijany, nic nie zważał, że na wieczerzę zjadł jeden zimny
ziemniak, bo więcej dla niego nie było. A w nocy śniło mu się, że koło niego tak olbrzymie
karpiele rosną, że na szczudłach po nich musi chodzić, takich, na jakich za dawnych czasów,
jak ojcowie opowiadali, od osady do osady ludzie chadzowali, bo jeden mieszkał haw, a drugi
o mile.
I rano jeszcze taki wesoły sie obudził. Jakoś nie zastanawiał sie nad tym, jaką to robotę
podjął. Huczało mu w głowie to bogactwo, które miał dostać, poza tym na nic w głowie
miejsca nie miał.
Chodził jak błędny koło chałupy, nie jadł nic, ledwo tylko zbaczył sobie i dzieciom dać
pośniadać.
Nagle przed południem para gniadych wójtowych koni zajechała: na przedniej i na zadniej
karze łańcuchami upięty przyjechał okrzesany tram jodłowy na świętego Antoniego.
                                                                                           224
- Biercie sie zaroz do roboty - mówił parobek wójtów, zrzucając drzewo przed izbą
Mudroniową. - Wójt kozeli pedzieć, coby to wartko beło.
- Bedzie - odpowiedział Mudroń.
Parobek spiął łańcuchami kary, skoczył na siodłowego, śmignął po naręcznym biczem i ruszył
kłusem. Głośno się rozległo jego:
Skondze idzies, hłopce? Z doliny od koni,
hoćby od dziewcyny - e! - wtoz mi zabroni?! Hej ha!...
Przyszedł Jaś i przyszła Zosia, i stanęli sponad klocem jodłowym. Stanął nad nim także
Marcin.
Kloc był ogromny, okrzesany, biały, świeży, pachnący. I dziwnie martwy. Marcin tyle takich
kloców przy budowie widział, tyle sie w lesie u ludzi przy drzewie narobił - nigdy nie odebrał
tego wrażenia martwoty ze ściętego, okrzesanego, białego pnia, jak teraz.
Chciał go ruszyć nogą, ale sie wstrzymał - miał to być przecie święty Antoni. Dotknął go ręką
- kłat wydawał sie Marcinowi zimniejszy niż wszystkie, których dotychczas dotykał.
Zdjął go jakiś zabobonny lęk, przeszedł nawet dreszcz.
- Nie mas dziwoty nijakiej - pomyślał - dy to przecie świenty...
Patrzał Marcin Mudroń na kloc, a przypominał sobie, gdzie jaką świętą figurę w kościele
widział?
A z daleka, z daleka zagrało jeszcze w echu parobkowskie:
Ani tak nie jidzie austryjacki Dónaj,
jako dziewce jidzie, kiej jom wiedzie Suhaj! Hej ha.!...
- Wiera! Temu hań dobrze! - mruknął sam do siebie Mudroń.
A Jaś i Zosia patrzyli na jodłę nieruchomi, aż Jaś zapytał:
- Tato? Co to?
- Świenty be - odpowiedział Mudroń.
- A świenty co?
- Świenty, dziecko, to świenty.
- A - rzekł Jaś z przekonaniem.
- Tato! - odezwała sie Zosia.
- Co, dzicie?
                                                                                          225
- Jeść.
Jeść. A tu w izbie nie było nic. Warzyło sie parę grul na obiad, ale jeszcze surowe były. A
zresztą nie było nic.
Porwał Marcin Mudroń Zosię na ręce, przycisnął do siebie, a gorące łzy trysnęły mu z oczu.
- O moje biedarstwo! O moja bogacko! - mówił łkając. - Wies, w tym haw kłocie jedłowym
majontek lezy! Jus nie be Zosia nigda głodna, nie be jej nigda ziuziu, nie be nigda nie odziata!
Nigda! Nigda! Nigda!
I zanosił sie od płaczu z bólu nad nędzą swych dzieci, rozrzewnienia na myśl o tych
dostatkach, którymi je otoczy.
- Tata płako - zauważył Jaś.
- Płako - powtórzyła Zosia.
A Mudroń postawił Zosię na ziemi, skoczył do izby, wygrzebał gdzieś suchy ułomek
moskola, wraził jej w garść i począł dalej patrzeć na kloc jodłowy.
Patrzał, patrzał i nic nie widział... Kieby jesce ten parobek zaśpiśwał!... Póki głos choć z
daleka dolatał, nie czuł sie Marcin tak samotnym z tym świętym, śpiącym w jodłowym
drzewie.
- On hań jest, świenty Jantoni, ale jako go dostać? He, nie bees ś nim jinacyl robieł, jino jako
ze złobe cy z ławom popod ściane... Trza wymierzać i rób...
- Ba - ale jak?
Złób to złób, a ława to ława... Ale haw trza głowe, rence, nogi wyrzezać... Trza sprawić ocy,
nos, gembe... A jesce to nie tak, ale u świentej osoby... I kieby to ta jesce taki świenty nie taki,
ale to ze samego pirsego końca świentyk, ze samego przodka... To telo, co świenty Jan, bez
mała co i świenty Józef.
I padł Marcin Mudroń na kolana, prasnął kapelusz z głowy, przeżegnał sie i począł sie modlić
na głos: Panie Jezu, Ojce świata, dej, cobyk przecie tego świentego Jantoniego z tej jedle
wykrzesał, i Ty, świenty Jantoni, patrónie złodzieji, dospomóz, cobyk Cie przecie telo do-
prawdzieł, coby kozdy doświadceł, ześ to wiera Ty sam, a nie wtory jiny, Jacenty cy
Bartłomień. Jamen! Jamen! Jamen!
Po czym wstał, odgarnął z czoła włosy i szepcąc: Nie świenci gorki lepiom, ba zduny -
poszedł do izby po cieślicę, po świder, po młotek, piłę, po cały sprzęt, jaki miał, bo sam nie
wiedział, co mu do tej roboty może być potrzebne.
I jakieś wiedzenie weń weszło, snadź Pan Jezus i świenty Jantoni wysłuchali jego modlitwy,
bo począł krzesać.
Na obiad tylko tyle, co skoczył grule odcedzić i dzieciom dał, sam ledwie co do ust
włożywszy, a zresztą krzesał, odrzynał piłą, mierzył i karbował do zachodu słonka.
                                                                                                226
Zmordowany, dorobiony, zziajany rzucił sie na pościel, czyli to, co sie pościelą nazywało.
- Dawitna, bo dawitna ta robota, ale donośny koń kazdom, i nocienzejsom fure siana rusy... A
pote, kie musis, to musis...
Jaś i Zosia spali przytuleni do siebie. Jaś usnął z nadgryzionym ziemniakiem w małej rączce.
Skulone dzieci leżały pod lichą płachtą, noc była zimna.
Zdjął ze siebie Marcin Mudroń czuchę, krótką, białą czuchę, gdyż sie czym innym nie
okrywał, bo nie było, i przyrzucił nią dzieci.
Został w serdaku.
Ale potem zdjął ostrożnie, delikatnie czuszkę z dzieci, a przykrył je serdakiem, żeby im
cieplej było pod wełną.
Zaczęło mu się dopiero drzemać, kiedy słyszy, dzieci się ruszają.
- Jasiu! - szepce Zosia. Jaś śpi.
- Jasiu! - szepce Zosia głośniej.
- Co? - obudził sie Jaś.
- Dejze mi ten grulecte, co jom w rency trzimies.
- Dobrze, ne...
- A jo ci dom ś niej połowecte...
- Dobrze, dej...
Marcin Mudroń zatkał uszy dłoniami i obrócił twarz ku barłogowi, ku ziemi.
- Serce! Strzim! Serce! Strzim! - jęczał Marcin Mudroń w sobie.
Usnął twardo, nie śniło mu sie nic, obudził sie przed świtaniem, klęknął, pacierz zmówił,
obmył się przed izbą, z garka zimnego ziemniaka z wcorajsza wyłowił, delikatnie z dzieci
serdak zdjął, bo zimno było jeszcze na polu, a czuchą je znowu przyodział, z okrzesów z jodły
ogień rozniecił i śniadanie nastawił, i zaraz do roboty wyszedł.
Kloc mokry od rosy porannej szarzał w mroki: i w mgle. Mgła gęsta przyległa okolicę, na
deszcz, który już nawet siompił.
Ale Marcin nie zważał na to. Ujął cieślicę i dalej, podług znaków wywiertanych świdrem,
krzesać począł.
Siompawica poranna poczęła się powoli, jak to zwykle bywa, przemieniać w lić; puściła się
ulewa. Ale Mudroń pracował dalej.
                                                                                           227
Aż ukazał się w progu Jaś w koszulinie i począł wołać:
- Tato! Tato! Telo dysc rumoli! Pociez do Izby!
A za nim wychyliła główkę Zosia i zawołała:
- Tato! Telo lumoli! Pocie!
Ale Marcin tylko sie uśmiechnął do dzieci i kiwnął ku nim ręką, na znak, aby się cofnęły z
progu. Krzesał, a modlił się do świętego Antoniego, żeby ta lejba ustała przecie jako. I od
południa nagle wiatr rozgonił chmury, i słońce wyjawiło się na niebo.
Wielka, ogromna radość i otucha wstąpiły w serce Marcina. Ozgajdało się, słonko wysło,
święty wysłuchał jego prośby i upytał Pana Boskom Moc o pogodę.
Choć cały ciekący od wody, rzezał i piłował Marcin teraz z podwójną siłą i energią. Już
poczęło się wyłaniać to, co mu się przedstawiało jako głowa świętego.
I zeszedł jeszcze dzień jeden i drugi, aż pod noc, na czwarty dzień od zaczęcia roboty, święty
Antoni wydal się Mudroniowi skończonym. Trza go było pomalować, a to już będzie łatwo.
Włosy na żółto, brwi na czarno, oczy na niebiesko, twarz na różowo, usta na czerwono,
odzienie na czarno, ręce i nogi na biało. Zaraz rano po pieniądze na farby do wójta pójdzie i
przygotowawszy dzieciom strawę, do miasta po nie poleci.
Tej nocy miał Marcin Mudroń śliczny sen. Zdawało mu się, że święty Antoni przez łąkę jasną,
zieloną, pełną kwiatów, jak na wiosnę bywuje, szedł i dwoje jego dzieci za ręce prowadził.
Jasia po prawej stronie, Zosię po lewej. Dzieci sie do niego uśmiechały, a on, co je z ręki
puścił, to je po głowach pogładził. Słońce takie jasne świeciło, jakiego Marcin nigdy nie
widział. Była to niedziela cicha i pogodna, a kwitnąca kwiatami. Szedł święty Antoni z
dziećmi Mudronia przez łąkę coraz dalej, coraz dalej, aż w jakiś obłok złocisty począł z nimi
wnikać, aż zniknął.
Obudził sie Marcin Mudroń pełen rzeźwości i wesela. Nauczywszy dzieci, aby od izby nie
odchodziły l gdzie jeść mają nagotowione, poszedł do wójta.
Wójt sie prawie na oborze kręcił.
- Niek bedzie pokfalony! - ozwał sie Mudroń, zdejmując pokornie kapelusz.
- Na wieki wieków! Je cos ta? - zapytał wójt wyniośle.
- Swienty gotowy. Sełbyk na farby w Nowy Targ.
- E wiera! Cysto piekniejek o farbuk zabacył! Kielo to trza?
- Cy jo wiem? Trza farby zółtej, cornej, biołej, niebieskiej, cyrwonej i rózanej. Seści farbów
trza.
- Ale moc?
                                                                                             228
- Je ta jino jacy cornej, na odzienie. Wójt sięgnął za pas, dobył trzy cwancygiery, dał
Marcinowi i rzekł:
- No to leć! A jak co zwysys, to oddaj!
- Tak bedzie. Ostańcie s Pane Boge! - odpowiedział Marcin, ukłonił sie wójtowi nisko i ruszył
przed się.
Nakupił farb, jakich trzeba było, głód mu kiszki skręcał, ale sobie z domu zapomniał jedzenia
wziąć, a choć cwancygiera i trzynaście grajcarzy zwyższył, nie śmiał pieniędzy wójtowych
ruszyć. A w mieście było tyle obwarzanków, pierników, cukierków dla dzieci!... W samym
tym sklepie, gdzie na farby był... Trzy razy Mudroń Szaflarską ulicą wychodził i trzy razy
wracał... Na koniec nie mógł się przewalczyć, nie mógł się przełamać - - kupił dzieciom
cukierków za dwa dudki wójtowe.
Postanowił to powiedzieć wójtowi i że mu wróci z zarobku ze świętego. Postanawiał to całą
drogę, a gdy znowu na oborze wójtowej przed wójtem po południu stanął, brakło mu odwagi.
Wójt się farbom przypatrzył, pokiwał głową, odebrał resztę pieniędzy, cwancygiera, śtyry
dudki i grajcar, ale widząc dziwne pomieszanie Mudronia, zapytał podejrzliwie:
- Kieloś dał?
- Dwa cwancygiery - zawahał sie Mudroń - osiem dudków i glajcarz.
- Nie cyganis?
- Nie...
- Jo sie ta dowiem u La-ura na drugi pendziałek, w jarmak - rzekł wójt.
Mudroń zadrżał w sobie, ale pomyślał szybko: Do drugiego poniedziałku on będzie miał
pieniądze za świętego Antoniego, wójtowi wróci dwa dudki, a jeszcze mu piwa na tym
jarmarku kupi, to się zagodzi.
- No idź - ozwał się wójt wyniośle i odwrócił się z poleceniem do parobka.
- S Pane Boge ostańcie! - bąknął Mudroń nieśmiało.
- Boze cie prowadz!
Nie! Nie!... Jak to Zosia wyciągnie obie rączki do tych cukierków, jak to się Jaś do nich
roześmieje!... Nie, nie - - niech ta juz bedzie, co fce, lepiej zrobił, że kupił...
Nie ukradł, ino pożyczył... Wróci... Jeszcze wójtowi piwa kupi... To tak jakby z lichwą wrócił,
a jeszcze s kielom!
I wyciągnęła Zosia rączki do cukierków, i ośmiał się do nich Jaś.
- Doble - mówiła Zosia. - Słodkie - mówił Jaś.
                                                                                           229
- Tato, to cutieiti? - pytała Zosia.
- Cy sie to sieje i pote rośnie? - pytał Jaś.
A Mudroń im dawał, dawał, aż już nic w papierze nie było.
- Nie ma wiencyl? - spytała sie Zosia.
- Tato, dejciez jesce! - prosił Jaś.
A kiedy Mudroń poszedł do sąsiada garnków parę pożyczyć na gotowanie farb - "Nie ma
wiencyl!" - mowiła smutno Zosia, zaś Jaś rozumował: Trza beło dwa abo seś zasiać, toby beły
na drugom wiesne urosły...
Mudroń wrócił z garnkami, ugotował farb i nazajutrz od rana malował przez cały dzień
świętego Antoniego. Na szczęście pogoda była śliczna i trwała i święty mógł schnąć i na polu.
Na koniec nadszedł ten dzień, kiedy figura wyschła do znaku, i wówczas Mudroń udał się do
wójta donieść, że skończył. Było to we środę. Nazajutrz było święto we czwartek i wójt
obiecał przyjść obejrzeć świętego.
Jakoż po południu w towarzystwie najdostojniejszych gospodarzy wkroczył wójt w obejście
Marcina Mudronia. Kloc, wyobrażający świętego, wykrzesany w jodle, stał podżwignięty na
okrągłej podstawie, którą mu Mudroń umyślnie sporządził.
Popatrzał wójt, popatrzeli inni chłopi i nagle ogromny, niepohamowany śmiech wybuchnął z
ich szerokich piersi ponad błyszczącymi od mosiężnych klamer pasami. Śmiali się, którzy
przyszli, Ciskowie, Klamkosy, Harbuty, śmiali się długo, głośno, rozlegle. A spoza progu izby
zza uchylonych drzwi wyjrzeli ku nim przerażeni i zadziwieni Jaś i Zosia i skryli się
napowrót.
Kiedy sie gazdowie nareszcie naśmiali do syta i pasów poprawili, zapytał wójt stojącego pod
figurą bladego jak trup Mudronia:
- Coz to?
Mudroń, gdy gazdowie zaczęli się śmiać, z początku nic nie rozumiał; pierwsze wybuchy
śmiechu nawet wziął za oznaki zadowolenia. Ale teraz już zrozumiał dokładnie:
- Coz to jest?! - zapytał wójt.
Naprzeciwko wspaniałych, potężnych, dobrze uchowanych gazdów, pod wysoką figurą
świętego Antoniego, stał mały, chudy, nędzny Mudroń i dygotał na całym ciele.
- Co to ma być?! - powtórzył po raz trzeci groźnie zapytanie wójt Cisek.
Mudroń chciał sie odezwać, ale mu głos zawiązgł w gardle; mrałknął coś tylko jak niemowa.
- Coześ zasipnon cy co? - zawołał wójt z pasją. - Gadoj! Co je to jest?
                                                                                          230
- Swienty Jantoni - wybełkotał Mudroń.
- Jedlowy kłot pomalowany, nie świenty Jantoni, psiawiaro jedna! - huknął wójt. - Ka
piniondze, co jek ci dał na farby?! Co?! To jek ci na to dał, cobyś jedlowe kłoty ś niemi farbił,
co?!
Mudroń trząsł się i kurczył pod gniewem wójtowym.
- Jedle Rymacowom het zmarnił! - ozwał sie brat wójta, Jakub Cisek.
- Ten, co jom nieboscyk na świentego okfiarował! - zawołał Klamkos.
- Po coś sie poruwał na to, kie tej robocie nie rozumies?! - krzyknął Malinowski.
- Basarkania! Pytał cię wto o to?! - zawołał Krzysiak ze złością.
- Haj! Haj! Pytali my cie, ty gałganie, łotrze, faktorze koński, ty pusta łeb?! - huczeli chłopi.
Marcin Mudroń drżał i myślał, że go będą bić. To ci sami, co tak chętnie ofiarowywali owsa,
jarcu, prosię, barana. Mudroń spojrzał ku Harbutowi, bo i on przyszedł, spojrzał ku niemu
błagalnie, rozpaczliwie, jak kot, którego chłopaki psom chcą rzucić, patrzy na starsze osoby -
Harbut sie nie śmiał za innymi. Ale Harbut splunął tfy, machnął ręką, odwrócił się i odszedł.
- Coz bedzie? - ozwał sie Jakub Cisek.
- Coz by beło? - odpowiedział mu brat, wójt. - Mudroń jedle zapłaci, piniondze za farby mnie
wróci, zetnie sie jinom jedle w Rymacowym lesie i da sie do miasta świentego zrobić. To
musi być! To świente!
- Świente! Musi być! - zawołali chłopi. - Wola nieboscykowo! Swiento rzec!
- Haj! Haj! Wola nieboscykowo! W destamencie stoji! Mudroń patrzał to na gazdów, to na
świentego Antoniego, i świat mu sie zawracał w głowie. Wreszcie jęknął:
- Jakos ja jom zapłacem? S cego?... Nie wzruszyły sie chłopskie serca, ale zastanowiły się ich
mózgi.
- No juści prowda - rzekł Klamkos - s cegoz on zapłaci, kie je dziod?
- No haj - przytwierdził Krzysiak.
A wtedy wójt, Mikołaj Cisek, oświadczył wspaniale:
- To nic. On to odrobi u mnie przi tyk dutkak, co ś niemi na farby poseł. Bo hoćbyś mu fciał
co wziąść, coz mu weźnies? A teroz bydź zdrów, dziadu! Skoda haw dłuzy i stać!
Wtem wysunęła sie zza węgła chałupy Zosia z cukierkiem, z jakimś gdzieś zawieruszonym i
na nieszczęście znalezionym, w buzi.
Wójt dojrzał dziecko i cukierek i wskazał ręką obecnym.
                                                                                               231
- Icie, hiopi - rzekł - Mudroń biedok, biedok, a jego dzieci cukierki zrejom. He - zwrócił sie
nagle ku Mu-droniowi, jakby mu coś w głowie zaświeciło - he! Cy to pote nie od farbuk?
Mudroń zmartwiał.
- Icie, jako zmiertwiał?! - wołał dalej wójt. - Gadoj, skondeś na cukierki lo dziecysków
wzion? Mudroń milczał.
- No - skond?! Ehe! Od farbuk? Psiakryda jedna! Kieloś ukrod, co?!
Nagle z niewiadomej przyczyny wójt stał sie jeszcze wspanialszy, niż był zazwyczaj. Przestał
krzyczeć i rzekł z potęgą:
- No kieloś ukrod, to twoje. Jino mi juz nie przihodź do roboty odrobiać nic, cobyś co jesce
wiencyl nie zajon. Naówczas Mudroń rzucił mu sie do nóg.
- Panie wójcie, panie wójcie! - skomlał. - Panie wójcie! Na rany boskie! Nicek nie wzion, jino
dwa dudki... Dwa dudki jino... Dydziek sie przecie spodziwoł mieć s cego wrócić!... Nieg mi
darujom, nieg sie nie gniwajom! Dy moje dzieci nigda cukierków w gembie ni miały jesce,
telo jino, co u inyk dzieci widowały... Panie wójcie! Nieg mi przebacom! Dyjek jo nigda
złodzieje nie beł ani nie bedem!... Trzi razy jek z miasta wyseł, kimek te cukierki kupieł...
Panie wójcie! Dyj majom dzieci, to wiedzom, jako to!... Dziecko i dziecko... Dej byś mu krew
spod serca dał... Krew spod serca samego! Panie wójcie!... Jo te dwa dudki dubelt telo
odrobiem...
Ale wójt z niesmakiem i wzgardliwością sie odwrócił, a za nim odwrócili sie inni, jak to za
wirnością. A Klamkos mruczał z oburzeniem:
- Kieby jesce na hlib, ale na cukierki!...
Odeszli.
A Mudroń został przy jedłowym kłacie klęczący. Wysunęły sie zza drzwi dzieci, przybliżyły
sie ku niemu. On klęczał z włosami postrachanymi, ze zwieszoną głową, zaplótłszy palec od
prawej rency na palec od lewej rency poniżej brzucha, przy ziemi. Klęczał tak długo, aż
ozwał sie Jaś:
- Tato!
- Co?
- Ci hłopi telo wom cosi nadrumkali!
- Telo wom nadrumtali! - powtórzyła Zosia. Marcin Mudroń oszalał. Jak był, bez kapelusza,
bez czuchy, nie oglądając sie na dzieci, począł uciekać od chałupy, biec przed siebie, w las.
Pędził coraz dalej, coraz głębiej, pod górę, z góry na dół, przez potoki, przez żleby, przez
wykroty, nie patrzał, czy śtyrbno, czy połogo, gnał coraz dalej i dalej. A za nim przez potoki,
żleby i wykroty gnała żałość, gnała boleść i rozpacz. Znowu dalej będą go kopać i
poniewierać, że dziad, znowu dalej przed wójtową wirnością, przed Harbutowym bogactwem
będzie sie musiał ospłascać, jak głodny pies przed swoim panem, dalej głód, nędza i ziomb
                                                                                              232
będą go gryzły, wiecznie już, wiecznie, do końca ta okropna trwoga o każde jutro, o każdy
dzień... I te upokorzenia straszne I To obchodzenie chałup, to zaglądanie, czy gdzie nie ma
roboty jakiej, to wicie się u nóg ludzkich, to przyleganie do nóg, byle tylko wyżyć, byle nie
zdechnąć, i z dziećmi... A dzieci, dzieci! Te najnędzniejsze, najbrudniejsze, najuboższe dzieci
we wsi, nigdy niesyte, nigdy nie odziate jak się patrzy, zawsze smutne dzieci!...
Odepchnięcie, poniewierka, pogarda, wstręt innych dzieci wsiańskich! Dzieci jego, dzieci!...
I teraz nadal czy on robotę jaką znajdzie? Czy może o jakiej nawet myśleć? Zaufanie do
siebie zwalił, złodziejem został, wiarę w siebie zakopał w ziem, w ziem! Tyle przynajmniej o
nim mówili: Postrohany, biedny, ale ci ani cencki nie ukradnie! A teraz...
- No to jek sie juz skońceł - szepnął zapiekłymi wargami. - Od teraźnia jus po mnie, a i po
dzieciak... Poniewierała mie bieda, teroz mie be poniewierać i poniewierka ludzko... Juz sie
sytko załomiło nade mnom... ani ziemie pod mojemi nogami. Zginonek z dusom i z ciałe...
Czy sie ze skały ka w żleb, w rumowisko prasnąć?...
Ale hań dzieci, Jaś i Zosia, obidwa...
Takie małe, takie głodne, takie same, nieszczęśliwe. opuszczone... Jaś i Zosia... Jakoz sie to
wyhowo? Ka sie to podzieje? Po pytaniu nie pudzie, bo małe, jesce i to zima hnet... Ludzie
tego do siebie nie weznom, a jakby wzieni!... Jezus Maryjo! Dyj by zakopali, zabili, doponie-
wierali tak, co raty na świecie! Dyj by sie to zapłakało, łzami zadawiło, dyj by to pomarło! O
Boze, Boze!...
I hań w izbie siedzom same, samiućkie, małe, głodne, zmarznione i płacom, i krzicom: tata!
tata!
Kanyzek jest?
Hej! kiele jek dale od hałupy! Dydzieg pod Wantom! A wtorendejek leciał, ani nie wiem!
I wziął sie Marcin Mudroń ku domowi, ku wsi, wprost przez lasy, na łeb na szyję.
Przyleciał już późno w nocy, prawie ku rantu. Wpadł do izby. Dzieci wewlekły na się ojcową
czuchę i spały - nie na łóżku, ale na gołej podłodze w kącie, przytulone do siebie ze strachu,
jedno przy drugim, że anibyś szpilki nie wraził między nie.
Marcin Mudroń popatrzył na nie - szarzało już w izbie.
A potem gruchnął na kolana z jękiem; Panie Jezu, Ojce świata, Noświentsa Panno Maryjo i
Ty, świenty Jantoni, patronie złodzieji, dospomózciez mi! Dospomózciez mi! Na te dzieci
moje Wos zaklinom hań śpionce! Na te dzieci moje!
I zerwał się z podłogi, chwycił narzędzia ciesielskie i skoczył ku figurze świętego Antoniego.
Nowa wiara, nowa siła weń wstąpiła. Już wiedział, co było źle, co trzeba poprawić. Nic to, że
farby popsuje - jak zobaczą, że je dobrze wyrzezany, to juz bedzie! Pawlik mu na farby da,
Pawlik...
W Pawlika wierzył. Nie przyszedł on oglądać świętego Antoniego, bo go wójt nie zawołał.
                                                                                             233
- He! - myślał Mudroń. - Pawlik, ze jino pierze babom, prosie ka na jarmarku, spyrke ka
gazdowi z kumory ukrod, to go nie wołali - a Harbut, co po Luptowie zbijał - gazda!... Tak to
wej, tak...
I krzesał. Od nowa. Od cała... W klocu drewnianym w natchnieniu jakimś począł wykuwać
ludzkie ciało, począł je czuć pod ręką... Dłutem je wystrugiwał, nożem ostrym wypęczniał... I
jakiś jakby las świętych zamajaczył przed nim... Las drzew, las jodeł hrubych, starodawnych,
a w każdej święty zaklęty jak żywy... A za sytkie te jedle po dziesięć madziarskich dukatów...
Nagle zamroczyło mu się w oczach, w mózgu... Otwarł oczy - wznak był twarzą ku słońcu,
które dopiero co wstało, głową na mokrej trawie pod figurą świętego...
Otwarł oczy - wznak był twarzą ku słońcu, które już
było na niebie, na mokrej trawie pod figurą... Dzieci były przy nim...
Otwarł oczy - wznak był twarzą ku słońcu, Zosia stała mu wedle boku z palcem w buzi, a Jaś
siedział tuż przy nim z brodą opartą na rękach i patrzał nań wielkimi oczyma.
I usłyszał Mudroń, jak Jaś sie pyta:
- Tato, śpicie? Nie śpicie jus?
I znów otwarł oczy. Słońce było prawie w tym samym miejscu, co przedtem, trawa pod głową
suchsza, mała Zosia dotykała mu rączką twarzy, płacząc pewno z głodu, a Jaś siedział nad
nim, jak pierwej, nieruchomy, z brodą opartą na rękach, i wpatrywał się weń wielkimi
oczyma.
- Konam - przemknęło Mudroniowi przez mózg.
Zląkł się straszliwie, chciał się podnieść, dźwignąć na łokciach - - ale ciemno stało mu się w
oczach.
Potem usłyszał, ale Jaś dziwnie cicho mówił, snadź do kogoś: Tata lezom i śpiom, od rania...
Zosia płakała.
Kaz tyn świenty Jantoni, co by dzieci na ten hań kwitnoncom łonke wiód?... Za roncycki... Po
lewej stronie Zosia, po prawej Jaś... W ten niedziele... We złotom gme... Kajsi het... W
radość...
- Serce w nim pukło - poznał nad sobą niezmiernie cichy Pawlika głos. A potem stało sie w
Marcinie Mudroniu zupełnie cicho.
                                                                                             234
   SZKIC OPOWIEŚCI O ZWYRTAŁOWI
                   MUZYCE (O ZWYRTALE
                              MUZYKANCIE)
Umarł stary Zwyrtała i dusza jego wybrała sie do nieba, z bausami na gębie i ze skrzypcami
pod pazuchą. Patrzy: zamknione.
Myśli se: Burzył na dźwierzak nie bees, bo śpiom. Siadł na słupek popod bramą, siedzi, ale
mu sie ukotwiło wnet, wyjął skrzypce spod pazuchy, przycisnął zębami kołki, brząknął na
strunach, wsparł skrzypce pod lewe ramię pociągnął smyczkiem. Zrazu cichutko, bo sie bał
obudzić, ale sie zagrał, przycisnął mocniej. A jak sobie przygrał, wspomniał sobie babę, co
ostała na ziemi, a jak sobie babę wspomniał, zaraz zaśpiewał:
Bodaj sie swieńciła kawalerska strona!
Kany sie obejźrem, wsędyl moja zona!...
Jak zaśpiewał, a głośno, usłyszał zza bramy:
- Któż tam?
- Swienty Pieter - pomyślał Zwyrtała, ale odpowiedział śmiało, bo za cysarki za Tereski
rajtary go do kilysjeruk zabrały i dwenast rók hań słuzeł:
- Jo!
- Jaki "jo"?
- Zwyrtała.
- Czego sie drzesz?
- Nie drem sie nijako, jinok śpiewał.
- Bodaj cie diab - (urwało się ) - z takim śpiewaniem! A coś tak późno przyszedł?
- Jedźek ta cosi unieskorzeł, alejek dopiero pod od-wiecerz umar.
- Pod wieczór?! Toś dopiero w pół drogi powinien być!
- He, świenty Pietrze, jo wartki, górol.
- A skądżeś ty?
- Z gór.
- Od Nowego Targu?
                                                                                           235
- Haj.
- Aż jakiej wsi?
- E hoć wom powiem, to i tak nie beecie wiedzieć. Cy to hań znocie?
- Ja wszystko znam. Skądeś?
- Z Muru.
- Jako cię to piszą?
- Galica Maciek.
- A jak cię wołają?
- Zwyrtała.
- A do was sie jak nazywa?
- Do Sęcka.
- No to siedżę tam, Sęcku, nim sie zrobi dzień. A nie trza hałasić!
- Nie bedem. Miejcie dobrom noc!
- No, no! A cicho!
Usiedział chwilę cichutko Maciek Zwyrtała, ale ku raniu trochę ziąb brał, choć to było w
samo lato, znowu przybrząknął na skrzypcach.
A tu jakaś główka jedna, druga, trzecia znad bramy.
Aniołki.
- Isz, isz - powiada jeden -- jak to ładnie gra! Jak to Zwyrtała usłyszał, jak puści po strunach
smyk, jak zabrzęczy na wszystkich czterech na raz marsia:
Hej Madziar pije, hej Madziar płaci!...
- Ach, jak ślicznie! Jak pięknie! - zawołały aniołki. - Co to za muzyka taka?
- To ze zbójeckiego.
- Ach ze zbójeckiego, ach ze zbójeckiego! - zaczęły wołać aniołki i klaskać w rączki. - Ach!
Jak to ślicznie!
Wtem klucz zazgrzypiał w zamku, brama sie otwarła; klucznik niebieski, święty Piotr, w niej
stanął.
                                                                                               236
- Zwyrtała!
- Haw!
- Pójdź!
- Do nieba nie trza pytać! (1)
Ale się w mig rozniosło po niebie, że przyszedł góral, co gra, doniosło się do samego Pana
Boga, co rano wstawszy, przed gankiem siedział l fajkę palił. Nie robił nic, bo to była
niedziela.
I jeszcze Zwyrtały nie zakwaterowali, przyszedł anioł, ale już nie taki mały w białej koszulce
z białymi skrzydełkami, tylko duży, w zbroi srebrnej i z mieczem z płomienia u boku, a
skrzydła miał tęczowe, i powiada:
- Zwyrtała!
- Haw!
- Prawda to, że ty umiesz grać?
- Prowda.
- Zbójeckiego?
- Haj.
- Zagrałbyś?
- Ze cemuzbyk ni mioł zagrać? Przed kim?
- Przed Panem Bogiem.
Skrobnął sie Zwyrtała za uchem. Ale tylko raz. Galica był, a Galice wse chłopy były śmiałe.
- Zagrom.
- No to pojdze! - powiada anioł z góralska.
- Przepytujem tys bars pieknie, cy tys beli może kie w holak? - zapytał sie Zwyrtała
grzecznie. Uśmiechnął sie anioł.
- Byłem - powiada.
- Zje kie? Ale prosem przebocyć, co jek telo śmiały.
- Jak sie Polacy z Tatarami bili, w Kościeliskach, do pomocy.
Z niedowierzaniem spojrzał Zwyrtała na anioła; młody był - na dwadzieścia lat najwięcej.
                                                                                            237
Roześmiał się anioł, dorozumiał się, o co chodzi.
- Tu sie w niebie nie starze - mówi.
Zawstydził sie Zwyrtała i odpowiada: - Nieg sie nie cudujom. Kazbyś ta sytkiemu no roz w
niebie zrozumiał? Na ziemi nie rozumies, a nie dopiero tu!
- No chodź - rzekł mu anioł i poszedł naprzód. Idzie ulicą, szeroką (ka ta Ludźmirskiej w
mieście (2) ku niej! nic nie stoi), po obu stronach domy srebrne, ka świenci siadajom, aż
przyszli przed złoty dom, a przed domem na ganku Pan Bóg. Fajkę pokurzuje.
Pokłonił sie Zwyrtała pięknie, kiwnął mu Pan Bóg głową.
A dookoła aniołowie mali, duzi, archaniołowie w złotych zbrojach, święci, święte i ci inni, co
w niebie są, chłopy, baby, a bab ćma! Zleciało sie to ze syćkik stron na muzykę! Cudecki
robiły, tak sie jedna przez drugą pchała, te dusze.
- No - ozwał sie Pan Bóg - Zwyrtała, graj.
A Zwyrtała znowu sie pokłonił Panu Bogu i powiada:
Kłaniom sie najpokorni Ig Miłości Wielkomoznemu Wszechmogącemu Panu, a cy tys nie
wiedzom, ni ma tu jakik Podhalańców młodyk w tem niebie?
- Po co?
- Bo kie zatońcy, to sie lepsi gro.
Roześmiał sie Pan Bóg, dał znak aniołom. Polecieli dwa, ale wrócili z niczym.
- Jest paru, ale starych - melduje jeden.
- To na nic - powiada Zwyrtała. - Kaby ci ta stary tonceł! A kaz som jest ci młodzi? Bo ta
przecie i młodemu sie trefi, co umre.
A święty Jerzy powiada;
- W czyścu by ich szukać potrzeba.
- Ej wiera! Terozeście wej, panosku, dobrze pedzieli! W cyjscu! - powiada Zwyrtała. - Hań
bedom! Będzie kerdel! Jedyć wiem: Marduła Jasiek, ten, co go zabieł Brzęk spod Łysyńca,
przi Howańcowej Bronci, hań; beł złodziej. Matejów Franek hań - obwiesili go w Mikułasie -
cysto pieknie śtyry karcymy na Luptowie zrabował i pozpodpalował, cy ten pote nie bedzie w
piekle? Majercyk, Pietrzków, co go wóz z rudom na Skupniowym Upłazie prziwaleł, straśnie
sie rad bijał - e, kieby ten haw prziseł! Nie było nadeń tonecnika na sto wsi dookoła! Ale Pan
Bóg skinął ręką.
- Graj.
- Jakom?
                                                                                            238
- Zbójeckiego.
- Jak zbójeckiego, to zbójeckiego. Przykręcił Zwyrtała kołki zębami, dostroił, pociągnął
smyczkiem, do ostatka wygrał, od
Hej Janicku, serdecko,
kaześ podział piórecko,
cok ci dala?
A jo jehoł do wojny,
upadło mi do wody,
duso moja! -
przez
Hej baca nas, baca nas. dobryk hłopców na zbój mas! -
aż do
bo hań hamernicy tańcujom! -
wygrał syćko, do imentu.
Pokiwał Pan Bóg głową, zwidziało sie Mu, dopiero święci, aniołowie, zbawieni za Nim, e, tak
wom powiem, to sie juz dość nakwalić nie mogli tego Zwyrtałowego grania! A on straśnie rad
był, jaze mu sie bausy ziżyły.
Hej, ale co! Pan Bóg poszedł do swojego pomieszkania, a tu dopiero święci, święte,
janiołowie Zwyrtałe pytać:
Graj! graj! A śpiewać umiesz?
A Zwyrtała nie odpowiedział, tylko zaraz na miętusiańskom nute:
Kie jo se zaśpiwom napośród polany,
teloz by zagrały w kościele organy!... -
a wszyscy na to: Ach! Jak ślicznie! Ach! Jak pieknie!... Tak Zwyrtała gra, śpiewa i co sie nie
robił Idzie święty Józef, Panjezusów ociec, bez niebo, a tu słyszy duszę śpiewającą, jakomsi
dziewecką duse:
Dopiro mi beło dwanaście miesięcy, juz hodzili ku mnie hłopcy śpiwajęcy! -
słucha święty Józef, jeszcze sie nie nasłuchał, a tu z drugiej strony jakasi męska dusza, basem:
Kiebyś ty, dziewcyno, nie była rodzina,
jo by tego zabił, kogo byś lubiła!
Jeszcze sie święty Józef nie osatał, co to, a tu, poznał,. z trzeciej strony anielskim tenorem, ale
to tak z góry, na moc, jaze hucało po niebie:
                                                                                               239
Pobij Boze, pobij, tego owcaricka,
co jego owiecki idom do wirsycka!
Złapał sie święty Józef za głowę! - Kiz to sto dziadów?! - pada. - Je coz to takiego?!
Leci ku świętemu Piotrowi, a tu, w tym miejscu, gdzie się dusze zbawione anielskich pieśni
uczyć mają, nie archanioł Gabriel po środku ze złotą pałeczką i trąbką stoi, tylko Zwyrtała na
krześle siedzi i gra, a koło niego dusze męskie, żeńskie i aniołowie już dość zdatnie chórem:
Podźmy jus du domu - nocka ciemna, oby nom nie beła - nadaremna, węgierska ślachta -
piniązki mo, my śwarne hłopoki, to nom ik do/...
- Chryste Jezu Panie! - krzyknął święty Józef i do świętego Piotra jeszcze warcej sie poniósł:
Co sie to robi?!
Przychodzi w te razy archanioł Gabriel i powiada, że nie chce nikt w niebie inaczej śpiewać,
tylko po góral-sku. Nawet święta Cecylijo.
- Zwyrtała ich uczy - powiada - cud (3) sie robił Nowych pieśni sie mieli nauczyć, jutro
święto Matki Boskiej Zielnej, nie umie nikt nic!
Przyszła noc, słuchają: stąd i stąd idą góralskie nuty, całe niebo jaz giełcy!
Na rano powiada święty Pieter do archanioła Gabriela:
Tak nie może być. Nie zawołałby pan tego Zwyrtały?
- A dobrze.
Idzie Zwyrtała, gęśle pod pachą: pokłonił sie .
- Zwyrtała! - powiada święty Piotr. - Nie poszedłbyś ty gdzie indziej?
- Z haw stela?
- Tak.
- Z nieba.
- Aha!
- Ze ka?
- Ka? - powtórzył święty Piotr. - Totez to... I zamyślił się.
- A bez coz tak? - pyta sie Zwyrtała. - Dej mie haw po śmierzci posłali.
- Toteż to właśnie...
- Nie krodek, nie zbijał, nie bieł sie -
                                                                                            240
- Wiem, wiem!
- No to co?
- Ale wszyscy w niebie po góralsku śpiewają, odkądeś ty tu!
- E! To to to?
- Zwyrtała! - powiada święty Piotr (zatrzymał się ). - Hm - z nieba no to gdzie?
A Zwyrtała pomilczał trochę, skrobnął sie za uchem i mówi: E, prosem Ig Miłości, o to niek
Ig głowa nie boli! Na mnie to ta hojco przistanie! Idem!
- Dokąd?
- Je skondek prziseł.
- Na ziemię?
- Ze ba haj.
- Ja cię myślałem na jaką gwiazdę dać -
- Nie pytomi (4} Nijakik gwiazdów nie trza sukać! Idem hań, dołu.
- Z nieba?
- E, moji ślicni piekni, jo i tam niebo nojdem! Beem se hodzieł po lasak, po dolinak grajęcy.
Beem strzóg, coby starodowne nuty nie wymarły. Siednie hłopok z gęślami przi owcak. -
zagrom mu cihućko za turnie. Zaśpiewo dziewce za krowami w upłazie - pomogem jej.
Pudom starzy gazdowie w las, drzewo ścinać, zabrzęcem im za usami, jako ojcowie grawali.
A nie bedzie nikogo, to bezie woda po potokak, bedora stawy zamarźnione, ka wiater gwizdo
lodami, bezie las, mnie sie hań nie ukotwi ani za niebe nie zacnie. Jo kiek zeł, tok nieroz Pana
Boga pytał, coby mi po śmierzci jino wiecnie w holak ostać podzwoleł. Jo o inkse niebo nie
sto jem anibyk gór na inacy, hojby mi siedem niebów dawali, nie mieniał!
- No to, Zwyrtała, idź, bobyś nam tu całe niebo zgóralszczył! A nie będziesz se krzywdował?
A Zwyrtała aż skrzypce ze smyczkiem ku głowie podniósł!
- Mnie hań niebo, ka i serce! - powiada.
I pokłonił sie pięknie, i wyszedł za niebieską bramę na gościniec ku Ziemi - noc była.
Mleczną Drogą na dół szedł, skrzypce pod pachą niesęcy, a kiedy sie już na ślebodzie uczuł,
krzyknął; Hu ha! - i z góry w nutę uderzył:
Górol jo se górol spopod samyk Tater!
Descyk mnie odkompał, odkołysał wiater!
Krzywaniu, Krzywaniu, coś ty tak osowiał?
                                                                                             241
Cy cie śnieg przipróseł, cy cie wietrzyk owiał?
Hej kozicki, kozicki, wtorędys hadzajom?
W Dolinie Piorzystej tam one bywajom!
Janicku, Janicku, sto hromów do tobie,
po całej dziedzinie idzie hyr o tobie!
Nie wstycie sie , ludzie, macie zbója w rodzie,
zbójnik pudzie w niebo na samiućkim przedzie/...
I szedł dalej Zwyrtała śpiewający Drogą Mleczną w dół, aż zeszedł ku szczytom na skalne
perci i wstąpił w głębinę Tatr.
(1) prosić.
(2) W Nowym Targu.
(3) Nadzwyczajne rzeczy
(4) Nie proszę, nie chcę.
                                    ZA SYTKO
Przyhodzi do mnie mój spólnik, Francisek Walos, i pado mi tak: Hłopi sie zbirajom, ksiądz
wikaryji Kmietowic i organisty Jandrusikiewic wołajom na to i fcom wieść. Ze rzędu z
Widnia pisma przisly na doliny, tamci hłopi panów mordujom i rabujom, bo im starostowie
poozpisowali, ze ig panowie mieli wybić do nogi i grunta im wziąść. Koło Gdowa, koło
Bohnie, koło Sąca, koło Tarnowa krew sie leje. Za rannego ślakcica, cy to bedzie i wto iny ze
dworu, coby ino do pańskiego odzienia odziały był, płacom w starostwak po pięć reńskik, za
zabitego po dziesieńć. Krziwda sie strasna i zbrodnia dzieje - krzicał ksiądz Kmietowic z
ambony - bo panowie sie gotowali na Austryjom, a z Austryje ig własnyk hłopów na nik
zwyrtli. Pado ksiądz Kmietowic; Hybajmy sie łącyć s temi, co sie proci Austryje dźwignonć
fcom, hybajmy bronić niewinyk, bo co wto kie był winowaty, to je jest teroz, za tem raze,
przez winy! Wiem, zeście na tym kozaniu nie byli, to nie wiecie.
A jo na tym kozaniu nie beł, bok straśnie syna chorego miał, na łoźnice. Ku temu baba mi w
połogu lezała, Bóg dał dwoje od razu, a jesce było troje, takiego drobiazgu. A bieda u nas była
w hałupie taka, co jus dokumentnie, z prawdy pedzieć, nie było co do gęby włozyć. A tu i
zima twarda - i po drwa do lasu nie miał wto iść, widziało sie , co jus ino skapać. A Francisek
mi radzieł: Biercie kose, Bartłomieniu, hybajcie s nami, Polskom bronić, pado organisty. A jo
mu na to tak:
Wies ty, Franek, co? Kiebyś mie ty w Luptów abo i do Polski ka pozywał, ka na jakom
karcyme abo na jaki pański dwór, coby my haństela piniondze, a jeść i pić przinieśli, hoć to
grzych, weru na mój sto prawdu, jo by s tobom seł! Bo kie Ponbóg o mnie zabacył, to co jo
mam o Nim pamiętać?! Syn, wies, nostarsy, ten, co mi robić pomagał, ino, ino; baba lezy,
przez mleka je, bo skąd, a tu to dwoje przy cyckak - a hańto troje ino płace, bo sie mu jeść
                                                                                             242
fce. Krowy w oborze nie ma, świni w hlewie nie ma - nie trza ci gadać, bo wies. Ostatnio
bieda na mnie! I jo ci haw mom kose brać i pod Gdów kajsi cy pod Tarnów iść?! Wieraześci!
Powiedz mi tak:
Bartek, podź! Krew nam spod obuhów jak woda śknie, caski łupać bedziemy, z brzuhów
dobro wydremy, ale sie twoje dzieci najedzom - to pude! Ludziom wziąść, sobie dać - pude!
Ale nieg sie nie ino Galicyjo, ale świat cały wali - je wtoz tu do mnie s tej Galicyje prziseł na
moje biede zazirać - co? Beł tu kie jaki pon spod Gdowa cy spod Tarnowa? Prziniós mojemu
synowi łyzke rosołu, mojej babie krapke mąki, moim dzieciom hleba? Jageś go widział, to
powiedz!
Poskrobał sie Francisek w głowe, markotno sie mu stało, bo wiedział, ze prowde mówiem, a i
luto mu mnie beło, bo i on hudobny beł. Poskrobał sie i gwarzi: Zol s tobie sie obzywo,
boleść. Jo ci sie , bracie, nie cudujem. Ino ze to... Kiebyś beł słysał, co ksiądz Kmietowic z
ambony krzicał, jako pote do nas przed plebanijom organisty Jandrusikiewic radzieł... Kiebyś
był słysał...
Spar coło na ręcak - jaze mu cięzko beło od myśli, co mu je ksiądz i organisty w głowe
nakładli, a jo tys głowe na ręcak spar, bo i mnie cięzko od myśli beło, hej, widziało sie mi wte
jesce nie tak, jako jemu. I tak myślimy oba, jaze mój spólnik wstaje i pado:
No. to bydźcie zdrowi, Bartłomieniu, jo ide.
- S temi hłopami, co idom?
- S temi.
- A baba, dzieci?
- Jako fcom. Hań mnie woła... Ostańcie z Pane Boge!
- Boze prowadz!
Dali my se renke, poseł. To beło rano, wcas. W połednie wysełek jo przed hałupe, bok jus ani
wysiedzieć nie móg. Płac, jęk, głód, nędza, co jus nie tak, ale sie widziało, co ostatnio godzina
przyhodzi. Stojem przed izbom, słońce świeciło, patrzem - błysło! Idom hłopi z kosami, nascy
haw ze wsi, Hohołowianie, a na przodku ksiądz wiksryji Kmietowic i organisty
Jandrusikiewic z krzizami, Jandrusikiewic przi sabli, a Mahajcoków Pieter z horengwiom.
Idom, banda cało, mijajom mie. A jo stoje poprzed izbom i patrzem. Patrzem, patrzem, kie
mie nie hyci drgowka! Zedrzałek telo co cud, zmąciło mi w ocak. Kie mię cosi nie hyci za
krztoń, za serce I Kie nie ryknie cost se mnie, nie płac, ale tak, jak kiebyś wej krwiom płakał!
A ci idom, tako cyrniawa, hłop przi hłopie, sami nascy, haw z Hohołowa. Ani jo sie nie
nazdał, co robiem, hipno-nek w izbe, łapiem cieślice, cok jom miał, cuhe na kamizelke,
krzicem do baby:
- Idem!
- Ka? - pyto sie.
                                                                                               243
- Pod Gdow, pod Tarnów, ka hłopi nascy idom, bronić Polskom od Austryje!... Nie
dokońcyłek - dźwigła sie na pościeli, woło:
- A coz jo? A coz dzieci?
- Bóg nad wami!
- A syn?
- Nig skapie! To darmo! Jo musem iść, syscy idom! Ino telo jesce skrzicała: - Bartek! - ale
tak, jak kiebyś kure rznon - jo jus był w sieni!
Ostawiłek sytko, biede, głód, chorość, śmierzć i miełowanie - lecem!
- Tuś?! - pyto sie Francisek, kiek go doleciał.
- Tu! - padom mu.
Scisneni my sie za rence - hej, ono było ostatni raz. Zastompili nom Cornodónajcanie z
filancamo, jogry, urzendnicy z miasta, ze rzędu przisło: Nie puścić Hohołowianówi Zrobiła
siee bitka. Leja, Wawrzek, z wyśniego końca z Dónajca, zacion ciupagom do głowy -
Francisek spad na ziem, nie wstał więcyl.
A mnie wzieni, związali, pojehałek pote ze ziandarami w Nowy Targ, pote do Sąca, pote na
Spilberg. Haniek w hereście wysiedział śtyry roki. Kiek wrócieł, wiście, co jek naloz?
Nalozek syna pod ziemiom, dwoje dzieci pod ziemiom, dom Zyd wzion, a baba kejsi we
świat s tym dwojgem, bo to umreć nie fcialo, i s tym jednym, co wyzyło, posła, nigda jek sie
nie dowiedział, ka? Telo jek naloz. Ale mi nie zol - co jek cuł wte, kiejek w izbe hipnon, to mi
do końca zycia zapłaciło za sytko!
                           ŚPIĄCY RYCERZE
             (JAKBY O NICH CHŁOP OPOWIEDZIEĆ POWINIEN)
O zaśpionyk rycerzak opowiada jom, ze majom być kajsi zaśpioni w Giewoncie. Konie hań
stojom przy złobak, bo ig hań widział kowal, Fakla, co ig kuł. Bo sie im podkowy psujom i
przekuwać ig trzeba.
Janioł po tego Fakle do wsi, w Kościeliska, hodzieł kielka razy za jego zywobycia.
Jest hań grota niezmierna, ciemna, ino sie kaganki świecom po ściana k. Ci rycerze śpiom, a
co dziesieńć lat to nostarsy pomiendzy niemi podźwiguje głowe i pyto sie janioła, co ig
pilnuje:
- Cy juz cas?
I sytka rycerze podźwigujom głowy w hełmak zelaznyk, ale janioł odpowiado:
                                                                                             244
- Nie. Spijcie. I śpiom dalej.
Nad niemi jest skała wielga i głęboko do ziemie trza iść ku nim. Ino ze hań nie trefi jacy ten,
co go janioł pilnujący powiedzie.
Jo se to nieroz myślał o tem i medetujem se, a i Faklek znał i słysałek, jako opowiadał.
Jo se to nieroz myślem i myślem se: Moze to i być. Mozom być zaśpioni rycerze w
Giewoncie, bo sytko w Boskiej mocy.
Ale se i to myślem kieniekie, ze wto wie, jako to? Cy som nie jest w naskik hłopskik piersiak
zaśpioni śpiący rycerze i cy to pote ta skała, kany śpiom, to nie my?...
                               DZIŚ TU CICHO
Dziś tu ciho na tej hali, panowie idom, mleko pijom, nić mas jus ani bace, ani juhasów, bo
wto ci haw dziś bedzie pas, kie sytka w Amaryke jadom, gazdowie sie podrobnili, owiec nie
majom, ale tu bywowało nie tak.
He, drzewiej nie tak beło.
Sałas miloński stał, samyk dojek sejsto sie pasło, kie baca cytat, skoro do kosara zegnali, beło
sie cemu przipatrzyć.
Sto se jedna, sto se dwie,
stoi baca u jedle,
stoi baca pod bućkem,
cyto owce kłabućkem.
Z połednia sie shyliło:
owiecek mu hybiło,
kaj su jedna, kaj su dwie?
Stoi baca u jedle.
Kie jo beł taki nieduzy hłopiec i za honielnika jek, za gońca, słuzeł, be temu wysy
siedemdziesieńci roków, beł baca z Bustryku, pisał sie Juro Stopka Brzyskowy, jo haw
niemały, ale przi nim dziecko.
Śmiało patrzał do światu. Beł hłop!
Dzisiok ino same dziady. Honorowyk hłopów nie mas.
A beli przi nim juhasi jak byki. Uzdobieroł se takik, jako som, to se spocywajęcy paśli. Im ta
nik na zradzie nie stał. Obował sie ig kozdy. Haj.
Redykał sa Jurik z gronika na gronik,
ka sa prziredykał, to se zaturlikał...
                                                                                             245
Taka o nim nuta sła. Bo ka zaseł, to se na fujerze grał, samym luptowskim juhasom pod nos,
na grani, i owce, co ś nim przisly, zbercały na turlikak. A beł we Wirhcihej baca nad bace,
Jano Bieha z Kokawy, i straśnie go to mierziało, ze sie ig Poloki nie bojom, ba se jesce polski
baca na grani na fujerze gra i do doliny mu ku byrkom poziera, a swoje mu na pokusenie
podwodzi.
Pado raz do swoik ludzi:
- Pocie, hłopcy, weźcie se buńkosie, idziemy polskiemu bacy, Jurykowi Stopce, na siełe owce
brać. Cy se tys bedzie jesce pote na grani fujerował?
Prześli bez Liliowe, w prawe połednie prziśli.
Hłopi śtyrzej, baca, ten Bleha, piąty.
- Dobre rano! - pado luptowski baca i kapeluse sie mu pokłonieł.
- Witajcie! - pado polski baca, a kapeluse samo to. A on jus wiedział, po co hańci prziśli.
Ale on sie ig nie bał. Miał juhasów trzok, dwa beli z Ustupu, trzeci Tomek Cajka z Polan. Kie
hłop do hłopa wie sposób, e, nieg cie co praśniel jo sie nie bojem, hoćby sie cało wieś na mnie
zgichła!
- Piekne macie dojki - pado Bieha.
- A piekne, dzieńkować Bogu - gado Stopka.
- Cybyście mi sam nie podarował wtorej?
- A to se wybrakujcie!
I kie śmignie obuhe w łeb! Luptowski baca ino ręce oskrzizował. E - jus beło po nim.
Wies, hłopce, co ci powiem, to ci powiem: łeb sie ozkicła jak grzib, kiebyś go kopnon.
Haj.
Wzieni sie łomać. Franek Gahut z Kotelnice, co młyńskie koło ręcom hamował i hań wtedej
wolarzem beł, trombitom grzibietowom kość Luptokowi zgion, a na grzibietowej kości
trombite cysto pieknie zdrzyzdzył.
Sytka trzej ci juhasi za bacom pozbyli zycia.
Wzieny ig pasterki z wolarzami. bo sie juhasi nie fcieli s tem babrać, honorne hłopy beły, i
wewlekły daleko w kosodrzewine, coby ig liski, orły, sępy, bo ig haw dawno bewała moc, i
puhace z miesa ogryzły.
No i nic. Dobrze.
Wysło dwa dni. Poźreme - idzie seść bab od Luptowa.
                                                                                             246
- Dobre rano! - padajom, kie sie ku sałasowi nablizyły.
- Witajcie! - pado baco.
- Uciekły nam dwa pieski. Nie widzieliście? - pytajom sie te baby.
- E dyć som jest hań w kosodrzewinie, to se ig weźcie - pado Stopka i ukazał im wej rencom.
Zwyrtneny sie i z płacem nazod ku Liliowemu, do Luptowa, sły.
Nie pedziały nic.
One jus wiedziały, jako padło.
Nie sukały nic.
A to beły matki dwie, jedna ziena, jedna siestra i dwie frairki. Jak Bóg nie fce, to ci włos z
głowy nie spadnie. a jak nie, to hojbyś hodzieł w zelezie, to cie Pan Bóg nalezie. Zawdy
wirhował nie bedzies. Panu Bogu bez rozum nie przejdzies. Bajto! Janosik nie taki beł, a na
haku sie w Mikułasie skońceł.
Dziś tu nie tak, panowie mleko pijom, sałasa nie mas, juhasów nie mas, bace nie mas, owiec
przez mała tak jak nic, krówsko hala sie zrobieła, same pasterki ino, a i shro-nisecko
pobudowane, jedno haw, a drugie przi stawie. Dość fajne.
Ale tu drzewiej beło nie tak,
He mieły, mocny Boze! Tym nie trza było shronisków, co haw bywowali. Kie na mróz
piętami zakrzesał, to mróz uciók, a hłop ostał.
Bie!
Świat sie odmienieł.
A s tobie, hłopce, co bedzie? Jako ci wyjdzie, to ci wyjdzie, jakbyś miał zajęce sumienie, to
sie nie zabieroj nika, ba trza mieć jak niedźwiedź.
Bleha zginon, ale na Duptowie do dziśka gadujom:
Śmiały jak baca z Wirhcihej. Ono ta i cojsi kajsi warce.
Zawdy wirhował nie bedzies, ale coś uwirhował, to twoje.
Kameraci moi, dyć mie nie niehajcie, pod zielonym stromem tam mie pohowajcie...
E pod zielonym stromem tam mie pohowajcie!...
Na tle opowiadania Tomka Gadei z Polan
                                                                                               247
         NOTATKA O POLSKIM CHŁOPIE
Jo kopoł rude w Magurze, wte hamry sły w Zakopanem, jaz dudniało po dolinie. Pedzioł mi
taki Józek Kulawy, stary hawiorz, i pokozoł mi, kaby miała ruda być i kaby jej miało być
godnie. On hań po nie nie seł, bo beł stary. W takim kominie miała być, w śtolni. Jesce ta
śtolnia, wiem, do dziś hań nie zasuta.
Lem świt jo sie hań wzion. Nie pedziołek nikomu nic, wlozek w komin, zobzierołek sie co i
ka i wzionek sie do kopanio. Kopiem.
Jak kopiem, tak kopiem, widzem, ruda jest i moc jej, a tu sie bestyjstwo uwiezło i gruh!
Zegrzmiało tak, jako od pieruna, i zasuło mie po kolana. Dziure, wtorędejek włazieł, zasuło
do znaku. Cysto pieknie jom zasuło. A ten piorg jedzie na mnie, leci ze ścion jak woda.
Trza beło zginonć. Boby mie beło zasuło wysy i zapucyło.
Wzionek deptać piorg nogami, depcem, depcem, on sie suje wereda, a jo ś niego nogi
wydźwigujem tak, jakie-byk po śniegu miękim seł, i wsejek go mioł jyno po kolana. Depcem,
depcem, jo sie hań nie pytoł, wtoro godzina? Bo śmierzć za mnom stała i coroz to ręcyskiem
sięgała ku mnie. Cułek jom za plecami, kościsko brzićkie, włosy jek mioł długawe, to sie mi
widziało, jeze mnie za nie hyce, ze zadku.
Je, meślem se, wzienabyś mie! Mozek ci się i zwidzioł, młody cłowiek. Śmierzć w złym
miejscu, w niescenściu, pilnij młodego cłeka weźnie jako starego. Ba z babom to se case rady
dać ni moze. Baba pies. Ta by sie i śmierzci nie dała, kieby diaboł nie pomóg. Ale ten baby i
w godzinie śmierzci nie opuści. Posłuzy jej.
Jo sie gracem w tej rudzie, rahowołek, ze juz by miało blisko pełednie być. Mnie hań słońce
nie świeciło. Ciemno beło, cok ani własnego palca nie widzioł.
Słuhom - cosi puko.
Słuhom jesce, przisłuhujem sie - puko.
Sukajom mie.
Zaświeciła sie mi tako sparecka w skale i pyto sie mi Siecka Maciek, z Łązka pod
Gubałówkom, wiem, zeście go znali dobrze, a jo zaroz głos poznoł:
- Z-ije-s hań?
O, kwałaz Bogul Nie zrobis mi ty nic - meślem o śmierzci, stójze se hań za grzibietem, stój.
Kujom, kujom kilofami, wykuli dziure i Siecka uwidzioł moje nogi, i dopod mie za nie.
Ciągnie. Je dy ta ciąg, jak mozes. Wyjehołek do pół, wyjehołek cały.
Patrzem: świat.
                                                                                           248
To sie mi, powiem wom, taki jasny dzień widzioł, hoć to ku wiecorowi beło, jak nigda. Jo
nigda w samo potednie takiego jasnego światu późnij nie oglądoł.
Cud Pana Boga!
- No - pado Siecka - tuś! A cobyś drugi róż hań nie seł, bo my od rania kuli, kim my cię
odgrzebli.
Jo im podzieókował, nie pedziołek nic. Wiecór my zlecieli dołu, do homer, popili my piwa s
temi, co mie sukali. Bo to belo w towarzistwie i jeden o drugiego stoł. coby my sie porombać
dali jeden za drugiego.
Na drugi dzień rano, lem świt, jesce sytka spali, jo juz beł hań.
- W samej tej dziurze?
- W same tej. Jo sie nie boł. Dostołek ten rude i sytka mi zozrościli. Jo se to nieroz
przibacujem i meślem se, ze kiebyk ból duha stracieł, jo by haństela bel nie wyseł z-iwy. Bez
picio, przez jedzenio, bez wideku, tak jako w grobie, jo hań beł kilkanoście godzin i jesce
plugastwo piorgem suło na mnie, ani na kwile nie fcialo ustać. Ale mozecie wiedzieć, co jo
hań nie stracieł duha, kie jo sie w drugi dzień w samo to miejsce wrócieł.
S cłowieke by nie miało być nika źle, kieby umioł duha utrzimać. Jak cię duk odstompi, to jus
nogorse. Jo se to nieroz przibacujem i tagek se uwazował, bok i nieroz ze Sieckom z Maćke o
tem radzieł, zeby trza duha w narodzie utrzimować. Coby nie beł bojący. Wygramodlas sie z
bodejscego, ale sie nie bój! Kiebyk bel zginon, no to nic, a kiebyk beł po ten rude nie poseł,
toby beła przepadła.
Na tle opowiadania Tomka Gadei z Polan
                             BABSKI WYBÓR
Byli w jednej wsi gazdowie bardzo bogaci, mieli syna jedynaka i chcieliby go byli strasznie
dobrze ożenić. Ale wybór był trudny, bo się dziewki pchały jedna przez drugą i każda swoje
cnoty przedstawiała.
Aż raz powiada baba do chłopa:
- Wies, Wojtek, tak nie zrobimy nic. Nie poznas cłowieka, ino wtedej, kie nie wiś, ze na niego
patrzis. Oblec sie za dziada i pomiendzy hałupy idź - wtora cie dziewka nolepi obdarzy, s tom
nasego Kube ozenime. Bedzie nolepsa.
Zwidziało się to chłopu, ta babska rada, wdział starą czuchę, łatane portki, wziął na plecy
torbę, w rękę kij i poszedł. Rzekomo dziad.
                                                                                            249
Idzie pomiędzy chałupy, chodził cały dzień, wrócił wieczorem i siada na ławie zmartwiony, a
gębę miał z jednej strony spuchniętą.
- No cóż? - pyta się go baba. - Wtoraz ci się na niewiaste udała?
- He - powiada chłop - obiór trudny. Zasełek ku piersej: dała mi spyrki, zasełek ku drugiej:
dała mi obrozek świencony, zasełek ku trzeciej: wyprała mi kosule - cos teroz wies? Jedno
scodra, drugo nabozna, trzecio robotna - syćkie dobre.
- Hm - mruknęła baba. - Iści ze obiór trudny... Ale coz ci to, co mas gębe spuchnionom?
- E to nic, ani gwary nie warce. Zasełek ku scwortej, dała mi w pysk - powiada chłop.
A baba jak nie skoczy z ławy, jak nie krzyknie:
- E głuptaku jeden! Nie gados nic? I jesce medetujes?! Jedy to tak, jakby ci sam Pon Jezus
Przenajświentsy z nieba palcem pokazał!
BEZ CO SIĘ ŚWIĘCI DOSTALI NA KĘPĘ
Beło dwok hłopów i mieskali przy wodzie, jeden z jednej strony, a drugi z drugiej; ten, co beł
na prawo, to sie nazywał Kuba Jamrozik, a ten na lawo Wawrzek Bieńkowski.
A to beło przy wsi, kajsi koło Białego Dónajca.
Ci hłopi mieli grónta koło wody, proci sobie. Kie wody sły, na wiesne, to abo jednemu
urwało, a drugiemu przicyniło, abo temu zaś urwało, a hańtemu darowało.
Miał kazdy z tyk dwok gazdów po świentym z drzewa wyrzezanym: Kuba miał świentego
Jantoniego, a Wawrzek świentego Jacka.
Kie woda sła, powódź od Tater, to sie oba modlowali: Jamrozik pytał: He, świenty Jantoni,
urwijze tys Wawrzkowi, a mnie przicyń!... a Bieńkowski zaś wołał: świenty Jacku, ślicny,
piekny, kieby tys Kubowi ubyło. a mnie przyrosło!...
He, cos, prziseł taki rok, co i Kubowi, i Wawrzkowi urwało.
Idzie Kuba ku świentemu Jantoniemu, co na półce stał:
Je cos to robis?!
A Wawrzek samo to we swoim domie.
Pośli po rade, oba wraz, do starego pustelnika, co w lesie nieobdalno mieskał.
Pustelnik pokiwał głowom i pada im:
                                                                                             250
- Moi ślicni piekni, świenci tys musom uwazować. coby do kłopotu pomiendzy sobom nie
prziśli. Jeden drugiemu na despet nie fce zrobić.
Hebaby musieli w pośrodku rzeki stać, coby sprawiedliwie wode dzielili.
- Hy - pada Jamrozik - to nie trudno. Jest hań kępa na samym środku.
- No to ig hań wynieśmy - pada Bieńkowski.
- Nawet im bedzie weselej, bo bedom wroz. Wynieśli tyk świentyk i postawili pod daskem,
coby na nig nie lało.
- No i jako beło?
- Jako beło? Sprawiedliwie świenci dzielili: zakiel Kuba i Wawrzek pomarli, kozdemu do
równości po półtora morga gróntu wody urwały.
- No wicie! Co świenty rozum, to świenty!
- Zyjdyć to! Nie biadkał juz zoden, ba se przikwalali. jako im ten pustelnik dobrze poradzieł.
Dziś ta jakiesi tamy bijom, cosi kajsi, wode ucom, coby wiedziała, jako ma iść, a drzewiej to
se hłop wiedział i ze świentemi sam poradzić, i Pon Bóg go nie opuścieł.
- Nie opuścieł...
         O PANU JEZUSIE I ZBÓJNIKACH
Seł raz Pon Jezus ze świentym Pietrem Pawłem bez las i spotkali ig zbójnicy. To było kajsi w
górak, na Luptowie cy kajsi.
- Nieg bedzie pofalony - powiada Pon Jezus i ukłonił się kapelusem.
- Niegze bedzie na wieki wieków. Jamen - pado har-naś zbójecki, herśt. - Ka idziecie?
Kciał Pon Jezus cosi rzec, ale mu świenty Pieter Paweł nie dał, ba pilno gwarzy: Po pytaniu.
Ze to niby po prośbie, wiecie, śli.
A to bez to, bo widział torby, a łakomy był, jako to z biednego stanu, hoć i świenty.
Przypatrzył sie do nik obu harnaś dobrze i pado;
- Podźcie s nami.
I obrócieł sie do swoik towarzisów, i gwarzy:
                                                                                           251
- Ten stary bedzie dobry torbe nosić i drwa rąbać, a ten młody ogień kłaść i posługować koło
jadła.
I pyta sie: Idziecie?
Skrobnon sie świenty Pieter za uhem, bo poznał, ze to zbójnicy, zbrój na nik był, flinty,
ciupagi, nie rzec mu sie to widziało, jako świentemu, ze zbójnikami hodzić, a jesce s Pane
Jezusem wraz. Ale sie ta moc za uhem nie skrobał, bo sie bał, i patrzy do Pana Jezusa: Co
bedzie?
A Pon Jezus kiwnon głowom i pada:
- Dobrze.
Straśnie sie to cudnie świentemu Pietrowi Pawłowi zdało, ale sie prociwić nie śmiał. Jedno sie
zbójników bał, drugie Pana Jezusa słuhać musiał.
Zaraz mu torbe na plecy przypieni, a Pon Jezus ino sakwe z hlebe dostał. Mało mieli jeść, bo
z daleka śli.
Idom.
Uśli kęs drogi, gorąc piók, polegali zbójnikowie do cienia i pospali sie .
Gwarzi świenty Pieter Paweł do Pana Jezusa:
- Uciekojmy, bo jesce do kłopotu przy nik przydzieme!
Ale Pon Jezus kiwnon głowom, ze nie.
Kie sie zbójnicy pobudzili, idom dalej. A było tyk zbójników trzok.
Ku wiecorowi poceno hybiać jedzenia. Bo ta i Pon Jezus co nieco zjad, a świenty Pieter
Paweł se nie załował. Jeść sie sytkim fciało, co jaze marli od głodu idęcy.
A tu patrzom - lezy pod drzewe stary cłowiek.
- Coz ci to? - pyto sie harnaś.
- Głodnyk jest - pado ten stary.
I ten zbójnik dał mu swój kawołek hieba ostatni, co go jesce sowany miał.
Idom dalej, bez pola, pocon prać grad z lodem, a zimno przysło takie co cud!
Patrzom: zaś dziecko małe w polu płace.
- O coz płaces? - pyto sie go drugi zbójnik.
                                                                                           252
- Zimno mi. i ten drugi zbójnik sjon ze sobie kozuch i odział to dziecko, i w kosuli ino ostał,
jaze go trzęsło.
Idomz zaś znowa dalej, patrzom: dom gore. Dzieci płacom, wołajom: mamo! mamo!
I trzeci z tyk zbójników hipnon w ogień i wyniós dzieciom matke spośród płomienia, jaze
włosy osmendzieł.
Pośli dalej i zaśli do jednej karcymy przenocować. A tam ig kacmarka poznała i posłała odkaz
do wójta, do ryktara. Przyleciał wójt z przysięznymi i z ludziami - i tyk zbójników powiązali.
A ś niemi i Pana Jezusa z Pietrem Pawłem.
Wyprowadzili ig z karcymy, zawiedli ku śpiklerzowi gromadzkiemu i hań ig zawarli.
Świenty Pieter Paweł wzion płakać i godo po cihu do Pana Jezusa:
- No nie padałek Ci, Panie Jezu, ze jesce przy tyk hucfutak do kłopotu przydzieme? No to my
juz w nim. Cos teroz bedzie?
A Pon Jezus nie mówi nic, ino palcem po ziemi pisał.
Na drugi dzień rano wójt i przysięzni tyk zbójników i Pana Jezusa z Pietrem Pawłem do
miasta na wozie zawieźli. Do sądu.
Obstompiły ig ziandary w sądzie, hajducy węgierscy, i powiedli do sądowej sale, a tam na
stolcak siedzieli sędziowie.
Było ig samo tak, jak i tyk zbójników, trzok.
- Wyście kradli? - pyta sie nostarsy sędzia.
- My.
- Wyście podpalali?
- My.
- Wyście zabijali?
- My.
A o Pana Jezusa i świentego Pietra Pawła sie nie pytał, bo ci zbójnicy zaroz pedzieli, ize ig
ino po drodze ze sobom zajeni i ze musieli ś niemi iść kcęcy nie kcęcy.
- Co im sądzić? - pyto sie ten nostarsy sędzia sędziego po prawej rency.
A ten niewiele myślęcy pado:
- Smierzć.
                                                                                             253
- Co im sądzić? - pyto sie ten nostarsy sędzia sędziego po lawej rency.
A ten niewiele myślęcy pado:
- Smierzć.
- Wy trze bedziecie wisieć - pada nostarsy sędzia do zbójników - a wy dwa mozecie iść du
domu - zaś sie obyrtnon do Pana Jezusa i Pietra Pawia.
Swienty Pieter Paweł sie zaroz z ławy porwał, iść gotowy, ale Pon Jezus sie shylił i po
podłodze palce pisał.
- Coz pises? - spytał sie go głowny sędzia. A oni nie poznali nic, jeze to Pon Jezus, ani ci
sędziowie, ani niwto iny.
- Pisem was wyrok - pado Pon Jezus.
- Jakoz to nas wyrok sędziowski po kurzu po podłodze palce pises?!
A Pon Jezus dźwignon głowę i rzók:
- Coś wcora wiecór zrobieł?
Zbladnon ten sędzia, jaze zbielał na twarzy, a Pon Jezus powiado:
- Głodnegoś kije ode drzwierzy twoik odegnał. Pojźreli na niego jego dwa kolegowie i sytka
w Izbie, a Pon Jezus zaś sie do tego po prawej rency obzywo:
- Coś wcora wiecór zrobieł?
Zbladnon ten sędzia, jaze zbielał na twarzy, a Pon Jezus powiado:
- Dziecko małe jeś bił, jaze krwiom zesło. Pojźrał na niego jego kolega i sytka w izbie, a Pon
Jezus obrócił sie do tego po lawej rency i gwarzi:
- Coś wcora wiecór zrobieł? Zbladnon ten sędzia, jaze zbielał na twarzy, a Pon Jezus
powiado:
- Matke jeś własnom z domu wygnał.
Pojźreli na niego sytka w izbie.
I stało sie ciho w izbie sądowej, co jaz muhy brzęceć beło słyhać.
A Pon Jezus wte stanon na nogi i obyrtnon sie ku świentemu Pietrowi, i pado:
- Podźme tustela.
I światło mu ponad głowom zagorzało, a ci zbójnicy piersi Go poznali, ize jest Pon Jezus, i
padli na kolana, wołajęcy:
                                                                                             254
- Panie Jezu, Ojce świata, pożegnaj (1) nas! I Pon Jezus krziz nad niemi ucynił, a oni sie
zamienili w trzi drzewa jabłonne.
Pote zaroz ze świentym Pietrem Pawłem zniknon. I zrozumieli ludzie, jeze tu Bóg beł, i
zburzili ten sądowy dom, coby w nim już nik więcyl po Panu Jezusowi nie sądzieł, a przed
jabłonnymi drzewami postawili krziz i on do dziś hań stoi. A tyk trzok sędziów wygnali z
miasta. Tak wej bywowało drzewiej - ale teroz ani zbójników nie mas, ani Pon Jezus po
świecie nie hodzuje.
     (1) pozegnaj – poblogosław
                            SZYMEK KRZYŚ
Umarł Krzyś. "Nasz Krzyś umar, już dziś tydzień, jak leży w grobie".
Tak prosto i krótko doniesiono mi o śmierci Krzysia z Zakopanego.
Szkoda cię, Krzysiu... Któż tak, jak ty, kochał starodawne nuty, które według twego
wyrażenia "w złoto oprawić"; któż tak, jak ty, miłował starodawne pieśni i starodawną chwałę
podhalańską... Któż tak, jak ty, czuł bezwiednie, ile było Homera i jaka homeryckość była w
dawnych chłopach pod halami... Któż tak, jak ty, lubił i umiał grać po staroświecku na
skrzypcach...
Szkoda cię, Krzysiu...
W śniegi, kurniawy i mrozy trzaskające i w cudowne dni pogodnego lata czy jesieni, cośmy
się to nie nawłóczyli popod Tatry! Nie zastanowiły nas ani zaspy po uszy końskie, ani noce
ciemne wśród lasów, ani bezdroża, gdyśmy się na małych sankach w głąb regli wbili. I nigdy
nie opuściła Krzysia wierna mu do siódmego krzyżyka parobska "fantazyja", artystyczna
ochota i ciekawość do wszystkiego i szekspirowski, nieopłacony humor. Staro-świecki stary,
pierwotny humor wychowanych na swobodzie i w zdrowym życiu chłopów zamarł z
Krzysiem w Zakopanem bodaj zupełnie. Gdy czytam siedmnastowieczny Ogród fraszek
Wacława Potockiego, to mi się czasem zdaje, że słyszę Krzysia. Ta sama zwięzłość,
rubaszność, podobny żart - podobny zresztą język.
Krzyś w Zakopanem mieszkał, miał dom gościnny, "panów woził", ale cywilizacja nie
przylepiła na nim ani jednego swego wytartego liczmanu, nie starła zeń ani jednej łuszczki
rodnej, dawnej kultury. Krzyś zanadto był wbity w pamięć o ",dawnych czasach" i zanadto
pierwotny, aby cokolwiek nowego i obcego doń przylgnąć zdołało. Włóczył się za młodu
światami, chodził na roboty do Pesztu, ale tam przede wszystkim grał, a "dziewki to za nim
snurem sły, a wina cyrwonego to zawdy konewkom móg pić"; chodził na roboty "do koleje",
na Liptów, ale tam znowu przede wszystkim grawał Gadejom, Matejom, Mocarnym i innym
honornym chłopom, którzy co nieco na taczkach ziemi na wały kolejowe wozili, a więcej po
                                                                                           255
Liptowie "za swojemi interasami wandrowali"... Krzyś młodość przegrał na skrzypcach i
prześpiewał. A "hłopy wte były strahotne i ohotne". "Kie taki wzion tańcyć, to tańcył całom
noc. Kiz byś mu diasi zdołał wygrać?" "Basisty przy Krzysiowi" wiązał kawałek drzewa pod
podeszwę do kierpca, a kiedy się już chłopi "ka na weselu abo w karcymie" podochocili, "to
dość beło, kies mu ta coby jino smycke po strunak zgrzipnon, a Wojtek tero drewne po dylak
łupkał, to tak seł głowom po powale, bo sie mu widziało, ze mu jus tak pieknie gramy. A to
hłopy beły nie takie, jak dziś! Hłopy beły zdrowe! Za konia taki siole miał! Hłopy beły
wielgie, śmiałe!"
Mały, drobny, sucherlawy Krzyś, olśniony w młodości siłą i śmiałością tych chłopów,
pozostał w tym olśnieniu do końca. Mówiło się z Krzysiem o wszystkim. Ksiądz, oprócz tego,
gdy z "Panem Bogiem" jechał, był dla niego przede wszystkim figurą mającą gospodynię,
nawet o "ojcu świętym" mówił bez osobliwego namaszczenia, bez osobliwego też przejęcia o
"cysarzu" - ale za to raz pod Kościeliskami na drodze stoi wysoki, smukły, stary chłop.
Spojrzał na nas - czysty orzeł drapieżny. Krzyś nachyla się do mnie i szepce uroczyście z
przejęciem;
"Panie, Izydór Mateja..."
Stary zbójnik, syn słynnego Janicka Matei, brat jeszcze słynniejszego Wojtka i godnych jego
Jaśka i Józka. Podobnie za czasów Samuela i Krzysztofa Zborowskich musiał drobny
szlachcic wymieniać nazwisko: Zborowski.
Wielkiej, żywej epopei homeryckiej dawnej podha-lańszczyzny ubył z Krzysiem jeden z
ostatnich świadków, bo jej konania jeszcze wczesną młodością zasięgnął, a zarazem jeden z
ostatnich, którzy ją we krwi mieli. Krzyś nie opowiadał "panom" - Krzyś współżył pamięcią.
Uwielbiał, podziwiał, wspominał i opowiadał. Jego opowiadania były tym różne od
opowiadań np. takiego Sabały, że Krzyś przede wszystkim sam był pod urokiem i podziw
swój słuchaczowi chciał wszczepić. Taki Sabała działał osobiście - "Sabała zaśpiewał,
Krzywań mu odpedział, bo o jego sprawie nik iny nie wiedział" - był herosem; podobnie
herosami, choć tylko myśliwskimi, byli Maciek Sieczka lub żyjący jeszcze Tatar Szymon (1).
Opowiadanie kogoś, który sam czegoś dokonywał, inny ma charakter, jak tego, który czyjąś
chwałę głosi, Krzyś ie imał się nigdy innego "rzemiesła", jak paszenia owiec, roboty we
fabryce w Peszcie czy przy kolei, gazdowania na roli i muzyki - natomiast był poetą
nieuświadomionym przez artystyczną wrażliwość swej natury. Pracował jak wszyscy, ale żył
myślą w jedynym u nas do niedawna jeszcze świecie eposu.
Religia też, której go nauczano, ani dokumenta cywilizacji, które w Zakopanem widział, nie
osłabiły w nim ani na włos całej najpierwotniejszej wiary; dla niego dziwożony rzeczywiście
mieszkały niegdyś w uspisku powyżej Bielskich Grót, diabły funkcjonowały bezpośrednio,
nadprzyrodzone moce, poza tymi, których Kościół dozwala, brały udział w życiu na ziemi,
zwierzęta miały przeczucia i widzenia, "cosi" było potęgą świata. Krzyś był bezwiednym
poetą zamarłego rycerstwa l zamierającego pogaństwa na Podhalu i dlatego był
nieopłaconym, nieoszacowanym jego skarbem.
A mnie ubył ostatni między góralami przyjaciel. Gdy z powodu zdrowia w latach ostatnich
musiałem zaniechać wycieczek w Tatry, wędrowaliśmy Krzysiowym wózkiem czy sankami
popod Tatry. Bywały w tych wędrówkach takie chwile, które zarówno mnie, jak jemu,
pozostawały na zawsze w pamięci. Czy owo cudowne odsłonięcie się z mgieł śnieżnych
Łomnicy od Kieżmarku, czy owo umycie się ranne na świtaniu w jesieni w potoku ze
                                                                                          256
Staroleśnej Doliny, podobne do obmycia się w jakimś Świętego Zdrowia zdroju, czy ów
wjazd zimowy do Doliny Chochołowskiej, gdy złotem słońce ją zalało, a na zdymisku, w
oślepiającej oświacie słońca, w południe tak jasne, błękitne i pogodne, że ubezwładniające,
dziewięć sarn się pasło, jak w dniu stworzenia, w "bezludziu, prawie bez trwogi...
I ów las spiski, rozśpiewany ptakami, jak w Biblii.... I owa noc w głuchym, strasznym borze
wśród śniegów, w przepaści pustynnej... I owa nasza wspólna, nieujęta, nieobjęta miłość ku
górom, w których najpiękniejsze śpią nasze lata...
Wszystko to już skończone, mój stary Krzysiu, nie pojedziemy więcej ani "na Śpis", ani "ku
Orawie". Przyszło ci "odpytać" świat i pożegnać się z nim. Co kogo obchodzi twoja śmierć?
Tysiące starych chłopów umierają co dzień i jest to rzecz tak naturalna i pospolita, jak opad
liści jesienią. Ale że moje Podhale jest książką, w którą ja wszystko, co w Tatrach znalazłem i
czułem, zamykam: więc i twojej pamięci, opowiadaczu ich homeryckiej przeszłości, grajku
we wichrze urodzonych nut i śpiewaku przedwiecznych pieśni, a mój stary przyjacielu, te
kilka kart poświęcam.
    (1) Szymon Tatar już zmarł
                                                                                            257
