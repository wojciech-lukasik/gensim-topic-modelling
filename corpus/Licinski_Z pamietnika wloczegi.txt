NIEWIDOMY I SZATAN.
Pamiętnik włóczęgi.
Gdy tylko wykładacze gimnastyki i kate-
chizmu wyszpiegowali we mnie twórcę, przywo-
łali natychmiast stróża, który miał już wydłu-
bane oba oczy i kazali mnie odprowadzić do
domu.
Niewidomy popychał mnie z pogardą winną
delikwentowi, który nie może być już ani dok-
torem, ani adwokatem.
Żal mi się zrobiło ślepca, który za cenę
całożyciowego kalectwa obsługuje miejscową
etykę, — bratnią doń rękę wyciągnąłem i rzek-
łem:
— Jaki ty biedny!...
Od strachu zatrząsł się bezoki i nogę mi
przydeptał, abym się wydrzeć nie mógł jego
pieczy. Odtąd, gdy o odciski me zawadzą ślepi,
w gromady księży i cyrulików spędzeni, wzgard-
liwą litością rozbijam ich wesołość i doli ich
żałuję. Lecz wtedy czułem tylko ból w przy-
deptanej nodze i zaciśniętą w obie pięści nie-
nawiść. Stróż wepchnął mnie do pokoju mego
rodzicielskiego domu, niosąc za mną czarny
atestat moich przeznaczeń.
Ojciec spojrzał, odczytał w jednej chwili
wszystko.
— O, ojcze, ojcze! czemużeś wtedy mej po-
tęgi nie przesylabizował?
Bałem się, że mnie bić będą... Oczy pod
stopy ojcowskie chowałem. Trwożył wyrostka
wstyd siepanego rózgami ciała.
Ale ojciec, w ambicji swej zabity, nierucho-
mo siedział — smutek sfałdowany bielił mu
policzki.
— Złamana karjera, zwichnięty los...
Tyle tylko z ust jego słyszałem.
A matka chustką łzy ocierała i patrzyła na
mnie okiem wzmożonej bólem miłości.
— Co będzie z ciebie, synu niedobry?
I tak łkała żałośnie, aż jej płaczu szelesty
wtargnęły do dziewiczego pokoju sióstr moich.
Wybiegły z włosami kwieciem i wstęgami prze-
tykanymi; wybiegły takie niewinne, a tak już
wtedy życia jarmarkowi zaprzedane.
— Ładnie was urządził braciszek... Ze szkół
go wydalili — rzekł ojciec.
Spojrzały na mnie z wyrzutem i odeszły
w milczeniu.
Tylko matka smutniejszą się jeszcze stała
i zapłakała głośniej.
A ja zdziwiłem się, czemu siostry odwracają
się ode mnie, czemu ojciec nieruchomo siedzi
i czemu płacze matka?
Słyszę ten płacz po latach wielu — deszczami
wspomnień perli się na moim czole — i dziwię
się — i smutno mi za te łzy i za te matki, co
nad synami nie płakać nie umiały.
Wyszedłem z domu... Wiosna śniegi topiła
i wód spienionych grzywą deptała po trawach...
Zaszeptał bór...
Pod nieba otwartą bramą stałem jak posąg
z mgieł i marzenia — ręce do wodnic wycią-
gałem tęskne, a one srebrzyły się w szumach
i biegły jak drżące fantazje z alabastru.
Młode orzeźwione lasów złotostruny zrzu-
cały zimną odzież śniegów, wyginały ku mnie
objęcia utęsknione, księgę natury mym oczom
roztwierały.
Z lękiem, z pokorą, z zachwytem — karty
jej czytałem.
A tam w zatęchłych murach zatęchłego
miasta rówieśnicy moi uczyli się katechizmu
i gimnastyki.
Wróciłem z pierwszej wycieczki... Obuwie
miałem przemoczone, lecz w oczach iskry się;
zatliły... Ojciec uląkł się widocznie, że mu za-
dużo wiosny pod jego dach wnoszę, uląkł się
tych iskier w mych źrenicach.
— Gdzie byłeś? — spytał groźnie.
Szesnaście lat miałem zaledwie, nie umia-
łem być jeszcze winowajcą, ani obrońcą swej
słuszności, oczy na dół spuściłem i ukryłem
się przed ojcem w milczeniu. Odtąd chowałem
się już przed nim zawsze; ani razu twarzy mu
nie pokazałem.
— Spojrzyj, jak wyglądasz — mówił. W lu-
strze się przyjrzyj. Cały w błocie. Niczem włó-
częga. Ludziom wstyd pokazać.
Na palcach wyszedłem do pokoju sióstr,
które układały właśnie z przyjaciółką jakąś
zabawę taneczną.
Ale Stacha, ukochana Stacha, fantazji mej
królewna, nie podała mi ręki na przywitanie.
— Słyszałam, że pan już skończył gimna-
zjum — rzekła z uśmiechem.
— Tak, pani! — odparłem... — z odznaczeniem.
Jedna z sióstr moich, której nerwowość nie
znosiła parnego powietrza i omijała wszelkie
wyboje, chciała zrobić miłą rozmowę.
 — Wiesz? — rzekła — ważyłyśmy się dziś
ze Stachą.
— Tak? Ile też panna Stanisława waży?
— Wyobraź sobie: tylko funtów.
Tego dnia w prowadzonym przeze mnie od
niedawna pamiętniku zapisałem: „Waga żywego
anioła równa się stu trzydziestu siedmiu funtom
mięsa".
Tegoż dnia długo w noc zasnąć nie mogłem.
Słyszałem przez ściany gaszonych świec pod-
muchy... Później cisza nastała... Falowały tylko
głośnego snu oddechy, co przywaliły kamieniem
kłopoty o synu marnotrawnym...
Myślałem o czerwonem ślepiu jakiegoś ługu
pod lasem. Myślałem o pianach srebrzących
się u mych stóp... Myślałem o wiośnie, która na
me spotkanie wyszła, jak dobra kochanka...
A później myślałem o wadze aniołów ży-
wych... I długo w noc zasnąć nie mogłem, bo
zdało mi się, że jedna mrąca dziewica kawał
mi duszy wydarła i rzuciła ze śmiechem precz za
okno. Zerwałem się z łóżka i przez szkła szyb
szukałem mego anioła złego, by nie odchodził
ode mnie, a cisze patrzyły w me oczy przez
jasność miesięczną; patrzyły w me oczy smut-
ne, pierwszy raz śmiercią rozdarte. Noc całą
przemyślałem i noc całą myśli ponurych w ży-
cie me poniosłem.
A rankiem znowu słuchać wiosny poszedłem.
Na pola — w lasy!...
I tak było codzień...
A kiedy wiosna przemocy lata uległa, jam
się wsłuchiwał w palące jęki upałów, w połu-
dnic cisze złośliwe. Siadały na polach przycza-
jone i czoła ludzkie potem zlewały.
Czasami upiór taki w krew człowiekowi się
wpijał, i padał człowiek na ziemię, jak badyl,
i to się chorobą nazywało. Rzucali go wtedy
na barłóg szpitalny, albo czarami do pracy
i postu powrócić go chcieli.
Człowiek ten nabierał sił znowu niekiedy
i wracał do jarzma, częściej umierał... Ksiądz
trumnę na cmentarz odprowadzał i wodą ją
kropił brudną, za którą płacili ludzie całemi
dobami pracy, choć mogli ją sami czerpać ze
studni—i to symbolizowało Boga. Od trumien,
od cmentarzy ludzie znów nieśli ramiona po-
chyłe do znojów, do pracy, zarazy i wojny,
i wyciągali żuchwy do strawy i policzków.
Czasami w te szeregi pieśń zabłąkała się
serdeczna, lub jakiś tlący płomyk padł na czoła,
to ludzie tłumili je modlitwą i czapkami, bo
bali się, że ogień pożre im domostwa.
Uchem i okiem larw tych dotykałem — na
mojem niebie chmury się piętrzyły i z oczu
łzy płynęły...
Krwawa ponura Zagadka Życia unosiła się
nademną, jak Czarny Sfinks. W księgach mędr-
ców zapragnąłem szukać jej wyjaśnień —
wiedziałem, że uklęknę przed portykami my-
śli — o święte, niedościgłe księgi mędrców...
Ale ojciec mój od chwili bankructwa nadziei,
pokładanych we mnie, nie chciał mi kupić ani jed-
nej książki i podarł nawet elementarze szkolne.
Tak samo zachowywał się wobec wszystkich
mych potrzeb. Nie kupował mi ubrania, ani
obuwia: strzępy na plecach nosiłem, a ludzie
przechodzili obok i śmiali się wzgardliwie.
Nienawiść mnie kąsać poczęła, rozdmuchał
ją szatan, rozkrwawił: raz zmierzchem chwyci-
łem kamień i zabiłem ojcu jego ulubionego
psa. Upadł z jękliwym skowytem u nóg pana
i nie wstał już więcej.
Wtedy ojciec wypędził mnie z domu.
Związałem bieliznę w tłomoczek i... w świat...
Szatan mnie poprowadził.
NIEDOKOŃCZONE POWIEŚCI.
Przeszedłem granicę dwóch państw, dwóch
urągających „wiernym poddanym" olbrzymów.
Po obu stronach las szeptał... Nigdzie śladu
człowieka. Tętniały tylko niekiedy końskich ko-
pyt odgłosy, lub zawarczały echa strzałów: to
byli ci, co w imię „ojczyzny i wiary", kulami
w ojczyznę i wiarę innych celowali.
Były to czasem relikwje ojczyste: srebrne,
lub papierowe orzełki, emblematy państwa u-
marłego; czasem skaplerze, uszyte rękami chy-
trych mnichów; grudka ziemi z Romy prastarej,
mająca krzepić ducha naiwnych niewolników;
czasem świstek papieru ze słowem wypędzanem
zewsząd; czasami jakieś drobiażdżki kupieckie:
krawat na komorze celnej nie przedstawiony,
lub wódka galicyjska.
Las szeptał... Po jednej stronie prawomyśl-
nym byłeś i czczonym, po drugiej podejrzanym
i ściganym; tu bohaterem byłeś, tam — za-
przańcem; tak było juz oddawna: tu i tam —
z dwóch stron lasu, który szeptał.
I było tak w formułkach i błahostkach, i było
dla formułek i błahostek, które ludzie z baniek
mydlanych do rozmiarów chmur wydymali i pod
taka wydętą z banki mydlanej kopułą nieba się
gnieździli, jak pod skorupką orzecha, — kadzidła,
dzwoneczki, bagnety, — a na skorupkach napis
był wyryty: Rosja, Austrja...
Tak było zresztą wszędzie, tak było pod
każdą skorupką... Dyplomaci nazywali je cesar-
stwami, królestwami, republikami, jeden tylko
„andrus" warszawski, co jadem kultury się
krztusił, leżał nad Wisłą i urągał: „na świecie,
psia ich mać, drań draniem pogania"...
Nielicznym do smaku to było, liczniejsi ję-
czeli z pokoleń w pokolenia, ale ze mieli swoich
kapłanów i armaty, liczni zadowoleni byli... Nie-
liczni tylko dusili się w tej cieśni... Niebardzo
się tam kto z nimi porał. Brano ich poprostu,
jak piłeczki i hop! — z bagnetu na bagnet.
Tak było wszędzie i tak było z obu stron
lasu, który szeptał...
Trochę nie wiedziałem jeszcze o tem, tro-
chę przeczuwałem. Z tłomoczkiem na ramio-
nach do jakiejś galicyjskiej mieściny doszedłem.
Domy, obdarte jak nędzarze, tłumy obojętne,
a gdzieś ponad tem wszystkiem rozpalone oczy
gwiazd tak, jak tam daleko, skąd zacząłem po-
dróż...
Wszedłem do szynku...
— Dobry wieczór!
— Dobry wieczór...
— Przejeść co dostane?
— Od tego tu jestem...
— A nocleg?
— Czemu nie!
Twarda drewniana ława była mi łożem.
Nazajutrz — niespodzianka. Przetarłem oczy.
Przedemną stał żandarm austrjacki.
— W imieniu prawa aresztuje pana.
— Hm...?...
— Pójdziemy do burmistrza.
— Chodźmy.
A wiec — „pan burmistrz". Zwyczajna pę-
kata figura, jak bywają czasem pękate myśli
filistra po dobrym obiedzie. Podbródek, solid-
ność, krawat... cos... tego... słowem, wyszynk pań-
stwowości austrjackiej na galicyjskie miasteczko.
— Coś pan za jeden?
— Człowiek...
Skrzywił się...
— To źle, to niedobrze, to zgoła nieprzy-
zwoicie. Powinien się pan leczyć. Jakieś pół
roku terminu w dyrekcji policji, lub w semi-
narjum duchownem — coś w tym rodzaju... Na-
pewno uleczy...
— Bóg zapłać panu burmistrzowi za dobre
słowo. Wrosła już we mnie ta choroba, prze-
gryzła do szpiku kości. Nie odlezie.
— Nazwisko pana?
— Nieznane jeszcze. W mgłach, w cieniu
się ukrywa. Może różą wykwitnie, a może zwięd-
nie podeptanym ostem. Któż to wie, panie
burmistrzu?
— Nieczyste sumienie mieć musi, kto się
nazwiska wyjawić boi.
— Doprawdy? przyłóż pan pieczątkę swoją
do papieru — zostanie tylko pieczątka. Wyjaw
pan paszportowy symbol swego numeru, który
nosisz pan w stadzie obywateli, zostanie tylko
symbol. Pieczątka, panie burmistrzu. Jam poza
pieczątkami.
— Lat ile?
— W metryce .
— A właściwie?
— Właściwie? Nie wiem. Ot teraz naprzy-
kład przeżyłem ze . To nic: to lata uro-
dzaju dla mnie.
— Za szybko pan rośniesz.
— A tak, i przerastam. To moje nieszczęś-
cie.
— Zajęcie pańskie?
— Nie rozumiem.
— Fach, rzemiosło?
— Ach, o tem mowa! Nie rozejrzałem się
dotąd, a może nie rozejrzę się już. Zresztą
mimo młodości mam nieco zepsuty apetyt: nie
przejadłbym już może całej doby.
— Tem lepiej: zostawiłbyś pan resztę dla
żony i dzieci. Wzrosłyby szanse posagu, stano-
wiska.
— O nie, panie burmistrzu! Ja muszę um-
rzeć bezdzietnym, bo w przeciwnym razie mu-
siałbym pokutować na ziemi, rozszarpany na
drobne cząsteczki, wykoszlawiony, śmieszny dla
samego siebie. A możebym strędowaciał w trze-
ciem, lub czwartem pokoleniu od rzymskiego
katechizmu i został, nie daj Boże, urzędnikiem
austrjackim... Nie! nie! — żona, dzieci... rezy-
gnuję... Miłość — prędzej... Ale i tej kupić nie
ma za co...
Pamiętnik włóczęgi.
— Ach! pan nie masz pieniędzy? To naj-
gorsza legitymacja. Wszystko uszłoby, ale nie
to. Proszę o paszport.
- Niestety, pękaty mój burmistrzu. Mam
za to znaki szczególne.
— Ciekawe... czekam...
— Ot nic... trochę wiary w moc własną.
— To drwiny. To nie odpowiada idei pań-
stwowości. Każę pana zaaresztować.
— Już jestem aresztowany.
— Tak, ale ja pana odeślę do starosty. Pan
niebezpieczny człowiek.
Poszedłem znowu za żandarmem. Było dwie
mile drogi do starostwa. Cóż z tego? Choćby
dwadzieścia! Wszak byłem „nielegalnym": nie
miałem paszportu. I gdyby mnie teraz wzywała
kochanka, lub umierający przyjaciel, gdyby to-
warzysze idei wołali mnie resztkami sił dla ra-
towania wspólnego nieba, nic nie poruszyłoby
tego opancerzonego w bagnet chrześcijanina,
który dawał baczenie na każdy mój ruch. „U-
ciekać zapragnę, jak szczenię ubije, przekłuje
stalą. I wszystko go pochwali: moralność, prawo,
religja". Ale ja nie miałem przyjaciela, ani ko-
chanki, nie wzywali mnie żadni towarzysze. Jed-
nego siebie ludziom niosłem, a i tego przyjąć
nie chcieli.
I wszystko mi jedno było: tu, czy tam; na
ławie karczemnej, czy w kozie.
A jednak... jednak zapragnąłem się wydrzeć
z tych łap brutalnych. Wiosna była, słońce było,
a mnie prowadzili. „Jak im się wydrzeć? jak
im się wydrzeć?"
Nagle poczułem w sobie coś pełzającego, coś,
co się nazywa rozsądkiem, sprytem, umiejętno-
ścią radzenia sobie". Postanowiłem być zalot-
nym. Spojrzałem na żandarma i z zacierającym
ręce uśmiechem spytałem:
— A możeby tak piwka? co? pan się na-
pije?
— Tak, bombka piwka nie zawadziłaby.
— Ale przedtem chyba i wódeczki? praw-
da?
— Można i wódeczkę.
Nastąpiło rozluźnienie dyscypliny. Piwo do-
bre było: zupełnie wilgotne i zupełnie kręcące
w głowie. Żandarm już po trzecim kuflu wyznał
mi, że jestem bardzo sympatycznym człowie-
kiem. Radził mi, abym wykonał spowiedź przed
starostą. Zaręczył mi zresztą, że w Galicji nie
tak, jak „pod Rusem". Wszyscy od namiestnika
do ostatniego złodzieja — Polacy. Ucieszyło
mnie to, że tylu złodziei Polaków było w Ga-
licji; zadowolony byłem z siebie, z żandarma,
z piwa i z całej Galicji.
Piwo poskutkowało.
Starosty wprawdzie nie zastaliśmy, ale dok-
tór praw z całą doktorską odwagą i impetem
wypluł na mnie pełny ocean godności urzęd-
niczej.
— Cóż to? włóczęga jakiś? Znowu z Kró-
lestwa? Jak się nazywasz?
Milczałem.
Wtedy żandarm nachylił się nad koncypjen-
tem i szepnął:
— Proszę pana doktora, to jakiś bardzo
porządny człowiek.
Piwo poskutkowało...
Koncypjent wykonał jakiś gimnastyczny ruch
twarzą, odskoczył oczami od własnego nosa,
powołał ze swego repertuaru jeden z tych sym-
patycznych uśmiechów, zdobiących „porząd-
nych" w stosunku do „porządnych", zabary-
kadował się wreszcie przed moim drwiącym wzro-
kiem murem urzędniczej solidności — z całą
powagą — z całą niezręcznością naiwnego by-
dlęcia.
Utopił łapy w mym niewinnym tłomoczku,
obmacał oczami kilka nic nie mówiących listów,
i po raz tysiączny w życiu dowiedział się może,
że jest tylko urzędnikiem austrjackim. Ale gdy
tylko doszło to do jego świadomości, postarał się
w tej chwili zaprzeczyć temu: czytywał przecie
kiedyś klasyków i romantyków: słyszał coś
o człowieku.
Jeszcze raz przywołał na scenę uśmieszek,
osłodził go, wygładził i rzekł:
— Więc uciekłeś z Królestwa, mój synu?
To już mówił czysty altruista, inteligent
o szerokich skrzydłach, orlę z zaduchu biuro-
kratycznego wylatujące, jakiś salonowy „pan
Alfons" panienek histerycznych, słowem, cesar-
sko-królewskie zero, wstydzące się resztkami
zwyrodniałych instynktów — samego siebie.
„I my tu przecie ludzie".
Ale ja z obojętnością patrzyłem na trefione
podskoki jego tchórzliwości i łokciami milcze-
nia grzmotnąłem go po kadłubie. „Bez tych
pokrewieństw, kundlu!"
To mu przypomniało, że jest bądź co bądź
doktorem praw i koncypjentem w starostwie,
tedy: należy mu się od samego siebie szacunek.
Urzędnik grał już tylko urzędnika.
— Ja pana przepraszam, że go spotkała
nieprzyjemność. Jest to pomyłka. Otrzymaliśmy
w tych czasach wiadomość, że przeszło granicę
kilku szpiegów rosyjskich. Oczywiście musimy
ich złapać. Dziś niema starosty. Zwolnić pana
bez niego nie mogę. Ale nie chcę pana wsa-
dzać do aresztu. Puszczam pana na wolną rękę.
Jutro zgłosi się pan do starostwa i zostanie
zwolniony.
Poszedłem szukać noclegu w gospodzie.
Dumny byłem z siebie. Wykryłem szczerby
i rozpękliny w kolosie austrjackim. „Coś za je-
den, włóczęgo, który się człowiekiem ochrzciłeś?
Zali nie będziesz godził na moje życie?"
Ci, którzy armjami i religjami trzymali na
łańcuchu ludzi, musieli drżeć przed każdym
włóczęgą. Szpiegi otoczone szpiegami szukały
wszędzie kontrszpiega. Kapłan szpiegował żoł-
nierza, żołnierz policjanta. „Obywatel" korzy-
stał z tych zdobyczy kultury i szpiegował, czy
szpieg należycie szpieguje. Położono kopyta na
czynach i zamiarach, na słowach i myślach.
„Wolność woli, miłość chrześcijańska" — krzy-
czał oprawca... A koncypjenci starostw siedzieli
nad swoimi stolikami i aresztowali włóczęgów.
Tak było, tak musiało być i tak jest ciągle.
Siedziałem w jakimś brudnym zajeździe,
piłem fałszowane przez jakiegoś „uczciwca"
wino i śmiałem się boleśnie.
Jakże to wszystko śmieszne było, jak śmiesz-
ne bajecznie.
Ale czekaj pani, opowiem ci inną powieść.
Był to dymisjonowany pies. Umiał łasić się,
wystawiać, służyć, czyli: znał tresurę. Prócz
tego był rasowym (ojciec jego sypiał w jednym
łóżku z księżną). Dwie najniezbędniejsze rzeczy
w życiu: rasa i tresura... Pies wystawiał kuro-
patwy, dubelty, ale przeważnie karjerę. Kwint-
esencja życia. I było mu z tem dobrze. Karjera
sama mu w pysk wpadła.
Oto błąkał się raz nad Wisłą (pod Wawe-
lem) i modlił się do kolacji. Wtem — plusk.
Marszałek szlachty się topił. Pies, nie wiele my-
śląc, buch do wody, marszałka za łeb i wyciąg-
nął go wraz z sygnetem na brzeg.
— Jakże ja cię wynagrodzę, mój przyjacielu?
Rada w radę: marszałek do namiestnika,
namiestnik do ministra: „trzeba mu dać order".
— Ty ocaliłeś przedstawiciela szlachty, my
cię przedstawicielem ocalenia uczynimy.
Pies dostał emeryturę: żołd z magistratu
miejskiego.
Zaczął tyć.
Ale że tusza ma swoje przywileje, pies po-
trzebował dla siebie coraz więcej przestrzeni.
Skomlał naprzód na inne psy, później rozpę-
dzał bachory uliczne, wreszcie wziął się do do-
rosłych. Nikt mu nie przeszkadzał: wszyscy
ustępowali. Cóż robić? taki porządek świata...
Kły, order, emerytura... Strach!...
I byłoby tak wiecznie... Ale pies obrósł tłusz-
czem, zajadł w sobie wszelką tresurę, to go zgubiło.
Raz nadeptał mu na ogon pewien jezuita.
Pies zamiast powiedzieć „Bóg zapłać", rozgnie-
wał się i ugryzł jezuitę w łydkę...
Na nieszczęście był to sam kardynał. Spo-
rządzono tysiąc odpowiednich raportów: pies
dostał dymisję.
Biedny dymisjonowany emeryt!
— Och, gdybym wiedział, gdybym wiedział
że to był kardynał — skarżył się.
Głaskałem psa po grzbiecie i pociesza-
łem.
— Nie rozpaczaj, biedaku. Młody jeszcze
jesteś: zacznij życie na nowo.
— Nowe życie? drwisz człowieku. Jakże to
się stać może?
— Zostań człowiekiem...
— Człowiekiem? zaśmiał się. Łatwo to
powiedzieć. Ja, który już czułem order w żo-
łądku i miejski żołd w duszy... ja... człowiekiem?
Pomyśl tylko! Oto idę do litografji i każę sobie
sto biletów odbić z napisem „człowiek". Ale
bankier zapyta: „jakiżeś ty człowiek, kiedyś
kardynała ugryzł?" A córka jego zapyta: „jaki-
żeś ty człowiek, gdy żołd i order przegrałeś?
Czemże chcesz błyszczeć na moich salonach?"
Nie! nie! oni tego nigdy nie przebaczą. Nie
darmo sami uczą przebaczania... Człowiekiem
zostać?... Ale jak?... jak?...
Nachyliłem się nad nim i szepnąłem:
— Ugryzłeś kardynała... Więc zgryź teraz
samego papieża...
— Co?... papieża?... Hej, policjanci! księża!
szlachetne niewiasty! Na ratunek! Chwytajcie
wyrodka, co każe gryźć papieża. Do mnie, do
mnie! Prędzej, psy! prędzej, suki! z kłami, z pa-
zurami!
Pół miasta się zbiegło. Otoczyli mnie jak
warjata, jak złoczyńcę. Popychają, szarpią.
— Klękaj i módl się!... Klękaj i módl się,
bo obuchem w głowę!
— Bracia moi biedni, cóżem wam złego
uczynił?
— W Boga nie wierzy!
— Papieża każe gryźć!
— Precz z nim, ukamienować go!
— Nie, lepiej powiesić!
— Na szafot z nim!.,.
— Na tortury!...
— W worek i do wody!
Klęli nade mną i wygrażali jeden przez dru-
giego. Nagle głowa jakiegoś księdza wyrosła
nad tłumem.
— Owieczki moje!... Cofnijcie wasze karzące
pięści. Chrystus kazał przebaczać. Bezbożność
ludzka odebrała nam nasz fundament wiary,
Świętą Inkwizycję. Więc choć słuszny gniew
wasz, prawa świeckie do więzienia was zapędzą.
Nie ruszajcie bezbożnika. Puśćcie go całego.
Jesteście przecie szafarzami chleba i soli. Od-
mówcie mu ich, a sam z głodu zdechnie. Tak
kazał Chrystus.
Tłum runął na kolana.
Wtedy dymisjonowany emeryt zbliżył się do
księdza i błagał:
— O wielebny! to ja na alarm zaszczeka-
łem. Zwróćcie mi order.
— Czy zwarjowałeś? oburzył się kapłan.
— Wtedy pies rzucił się na ziemię i płakał.
— A ja przez falę szczekających tłumów
i psa płaczącego zwolna wchodziłem w życie...
Słuchasz mnie pani i dużemi oczyma pytasz:
— A gdzież koniec powieści?
Nie będzie końca... Kiedyś, kiedyś — może...
Inną opowiem ci powieść.
Głodny byłem od dłuższego czasu i smutny.
Napisałem więc kilka humoresek. Nic łatwiej-
szego w świecie. Bierze się jakiś codzienny ba-
nalny temat, który nie obraża głupoty ludzkiej
i ubiera się go w trywjalizm. Zupełnie jak lalecz-
ki dla dzieci — w sukienki. Z tego — śmieją się.
Wziąłem towar pod pachę i zacząłem szu-
kać przedsiębiorcy. Wkrótce — jest... „Hurtowa
sprzedaż sztuki na prenumeraty roczne, kwar-
talne i miesięczne, jakoteż detaliczna na poje-
dyncze numery..."
— Zadzwoniłem...
— Pan redaktor?
— Tak...
— Czy nie mógłbym tu dostać chleba na
kilka dni?
— Jakto? tak — za darmo?
— O nie! przyniosłem kawałek duszy na
sprzedaż.
— Pokaż no pan.
Zaczął czytać rękopisy.
— Tak, tak, niezłe. Ha-ha... jest humorek...
hau-hau...
W tej chwili postanowiłem stworzyć praw-
dziwą humoreskę.
— Panie redaktorze! — rzekłem — czy uważa
pan, że mam talent?
Ruszył ramionami.
— Talent? A komuż to potrzebne do praw-
dziwej sztuki?
Oglądał mnie bacznie przymrużonemi oczyma
i jakby robiąc nagłe odkrycie, rzekł:
— Ale co widzę?!... Pan bez krawata... Jakże
można być twórcą bez krawata?
— W sposób bardzo zwyczajny, redaktorze.
Ściąga się go z szyi, rzuca się pod podeszew
i rzecz skończona.
— Rozumiem, ale jakże można paradować
tak w negliżu? Do świątyni sztuki nie idzie się
boso.
— W płaszczu królewskim szedłem, panie
redaktorze, ale poczułem swąd. Magowie piekli
pieczeń w przedsionku, a dym i brud unosiły
się nad ciemnościami. Bojąc się, abym sobie
nie uwędził płaszcza - -
— Zrzuciłeś pan krawat? czy tak?
— Tak, redaktorze. I jestem teraz twórcą
bez krawata. Noszę ze sobą całe morze łez,
żalu, litości i pieśni. A wszystkie bez krawata.
— A jednak radzę panu wziąć kilka lekcji
tańca i ubrać myśli w rękawiczki. Zdrożeje pan
zaraz. Dziś — niestety! zmuszony jestem za-
płacić panu o centa mniej na wierszu. Rozważ
pan słowa moje poważnie. Jam już wychował
całe pokolenie artystów...
— Ładnie tańcują?
— Historja sztuki o tem mówi.
— Szkoda, nie studjowałem.
— No, no, i pan się wyrobi. Szkoda pana
do tych butów podartych. Pan mógłby ślicznie
kłamać wszystkie cnoty. Trudno się przecież
brać za bary z całym światem. Roztrzęsą! ro-
zumie pan? roztrzęsą! Siła, potęga!...
— A gdzież niepodległość ducha, redakto-
rze? Rozbić siłę, jeśli jest plugawą; zdeptać
potęgę, jeśli jest przegniłą.
— Zasępił się. Duża jego głowa spoczywała
nieruchomo na poręczy fotela. Zda się, wizję
snuł jakąś.
— Tak, tak. Zdeptać, rozbić. A to wszystko
wymaga zachodu. Rękawy trzeba zakasać, so-
koły myśli wysłać za dziesiąte góry. I jeszcze
przetrącą. Czy nie lepiej kupić wygodę, święty
spokój, szacunek ludzki? Nie tak to ciężko:
skulić się tylko, gdzie potrzeba, a później moż-
na już samemu potrącać. Pan nigdy nie mia-
łeś utrzymanki?
— Nie, redaktorze!
— Widać to z każdego słowa pańskiego.
— I krzesła redaktorskiego nigdyś pan nie
miał w teatrze? prawda? Właśnie!... A od cze-
góż się to wszystko poczyna? Od całych bu-
tów. Kup sobie pan na początek buty. Oto ho-
norarjum. Reszta sama przyjdzie.
Nachyliłem się nad jego uchem i szeptałem:
— Znam krótsze drogi...
Zdziwienie...
— Pan?
— Tak. Mam list polecający do Kolumba
mecenasów sztuki.
Poderwał się, jak kuropatwa...
— Czy być może? Ależ przyjacielu! siadaj!
Może koniaczku? Nic tak nie krzepi ducha,jak
rozmowa dusz bratnich. Prosit!... Ja pana za-
prowadzę do niego. Dobrze? Weźno pan mój
grzebyczek i przyczesz się nieco. Odrazu ge-
njusza odgadłem w panu. Czy pozwoli mi pan
przeczytać ten list?
Lecz ja sięgnąłem do kieszeni i wyj-
mując list darłem go w drobne kawałeczki
i rozrzucałem po ziemi. Wtedy redaktor zaczął
pełzać po podłodze i, jęcząc, zbierał strzępy
papieru.
— Boże, co za profanacja! List polecający!
Warjat! samobójca!
Wstyd mnie ogarnął. Widząc, jak człowiek
czołga się nizko po samej ziemi i bruka ręce
pyłem, sianym przez obcasy, pociągnąłem go
za ramię i krzyknąłem:
— Redaktorze! fikcja... To list od praczki,
grożący zemstą za nieopłacenie prania za dwie
koszule...
Zmęczył się. Oczy rzucały błyskawice gniewu.
— Więc cóż to za kontredans u licha? Wte-
dyś pan kłamał, czy teraz?
Żal mi go było...
— Ja zawsze kłamię — odparłem — i zawsze
prawdę mówię...
Słuchasz mnie pani i mówisz:
— A naprawdę co było zmyśleniem, list
polecający, czy praczka?
— Ani jedno, ani drugie, a może wszystko...
Ale słuchaj pani! opowiem ci inną powieść.
Pragnąłem kobiety. Śniłem o niej po całych
dniach. I nie miałem do niej żadnego dostępu.
Nędza, niewidoczność moja zasłaniały mnie od
niej. Dłużej już tego znieść nie mogłem...
Przechodząc raz przez podwórko, spostrzeg-
łem śliczne dziewczę. Brunetka. Córka urzęd-
nika jakiegoś...
Utuczona była i wyfryzowana dostatnio,
a jednak w oczach przebijało znużenie. Znać,
czekała już długo ze swemi objęciami, i nikt
nie przychodził po jej hojność. To ją gnie-
wało. Siedziała znudzona w oknie, jak pies na
upale, a wyglądała, jak anioł.
Postanowiłem ją podrażnić trochę.
Przebiegłem schody.
Wyszła z matką.
— Przepraszam najmocniej panie. To tu
pokoik do wynajęcia?
Zdziwiły się.
— A kto panu mówił?
— Wszak na karcie...
— Karta? Nie, myśmy jeszcze nie wywie-
siły. Ale w istocie mamy zamiar. Pewnie stróż
panu mówił?
— Pozwolą panie obejrzeć?
— Prosimy.
Brunetka z niechęcią obejrzała moje ubra-
nie i skrzywiła się.
Matka mrugnęła na nią...
— Jadwiniu, jakże można! może lord prze-
brany...
Jadwinia poprawiła niezręczność i posłała
mym oczom parę wyperfumowanych uśmiechów.
Zaczęła się rozmowa.
Postanowiłem być bezczelnym i zajmującym.
Udało mi się to w zupełności. Jak bogacz, rzu-
ciłem im szczodrą ręką kilka drobnych mone-
tek śmiechu i pochlebstwa i tak — wygrałem
grę. Pokoju nie wynająłem, ale uzyskałem wolny
wstęp do brunetki.
Wkrótce potrafiłem stać się jej niezbędnym.
Czuła wdzięczność dla mnie, że mnie kokieto-
wać może.
— Patrz, jakie mam ramiona, jakie ręce
toczone. Słodycz i upał, upał i harmonja.
— Widzę, podziwiam — odpowiadałem.
— Ach, jakże pragnę uścisku mężczyzny —
mówiła namiętnie.
— Więc oddaj mi się pani — błagałem.
— Co? oddać się? Obraziła się. - Córką
urzędnika jestem. Matka moja za mąż wyszła,
i ja wyjdę.
Tego dnia nie rozmawiała, już ze mną.
Innym razem szeptała, przechylając cu-
downie główkę: Ach, jaki pan niedobry dla
mnie!
— Czemże zawiniłem?
A ona, muskając mi włosy swoją ciepłą
rączką, pytała:
— Czy pan nigdy nie pragnąłeś być radcą,
albo dyrektorem?
— O nie! nigdy! — odparłem energicznie.
— I nie marzyłeś pan nigdy o tem, że lo-
kaj przyniesie ci kawę do łóżka, i że wyjedziesz
własną karetą na spacer?
— Nie, pani! i o tem nie marzyłem.
Ona wyprostowała się nagle i, jakby po do-
znanej krzywdzie, rzekła z wyrzutem.
— Niedobry pan jesteś. Nigdy za pana nie
wyjdę.
Taka piękna była w swym żalu.
— Jadwiniu! — zawołałem. Jadwiniu! Mówisz
tak, boś nie kochała nigdy. Czy i wtedy, jak
miłość przyjdzie, będziesz pytała kochanka,
żali o karecie marzy?
Lecz ona obrzuciła mnie wtedy pogardli-
wym wzrokiem i zaczęła się śmiać.
— Uczciwa kobieta nie kocha człowieka bez
pozycji... Jakiś pan niedouczony!
Raz, kiedym przyszedł do Jadwini, zastałem
jakiegoś tanecznika. Żywo, żywo rozmawiali
i oboje pokazywali sobie siebie, jak na wysta-
wie sklepowej.
— Przyszły radca stanu — pomyślałem.
I nie omyliłem się.
— Tak więc, kuzynko — mówił tanecznik —
od jutrzejszego dnia będę brał po sto pięć-
dziesiąt reńskich miesięcznych aspiracji.
Ona patrzyła na niego z zachwytem i me-
lancholijnie mówiła:
— Oh! społeczeństwo musi wkrótce drożej
zapłacić za pańskie poświęcenie.
Połknął haczyk z radością i skromnie spuś-
cił oczy.
— Są genjalniejsi odemnie.
Ale ona zaprzeczyła temu.
Tego dnia byłem ogromnie drobny w tym
domu. I odtąd dnie takie powtarzały się coraz
częściej. Siadywali uśmiechnięci oboje i za-
chwycali się sobą. On pokazywał jej swoją port-
monetkę i rachował pieniądze, ona pokazywała
mu białe zęby, ślicznie toczone ramiona, cza-
sem łydki kawałek. Okres miłości...
— Przelicytuje go, czy nie przelicytuje? —
myślałem.
Ale przelicytowała...
Raz, kiedym szedł wieczorem do Jadwini,
na spotkanie me wyszła matka. Rozpromie-
niona była.
— Wie pan? Ten szlachetny młodzieniec
oświadczył się dzisiaj o rękę Jadwini.
— Było to do przewidzenia — odparłem.—
Winszuję...
Ale stara przekupka spostrzegła nagle, że
zbytnia radość psuje czasem targi. Zniżyła głos
i mówiła mi z niezachwianą powagą:
-— Już to, prawdę mówiąc, mogłaby lepszą
zrobić karjerę. Co? jak pan o tem sądzi?
— O, bez wątpienia.
Wszedłem do pokoju Jadwini.
— No i cóż? — przechwalała się — moja
filozofja lepsza, czy pańska? Ja już uwiłam
sobie gniazdko.
Spojrzałem na nią ze smutkiem.
— A ja chodzę właśnie po świecie i burzę
takie gniazdka.
— Ta-ak?...
— A tak, pani, tak — mówiłem z gniewem.
Zamyśliła się.
— Czy pan sądzi, że ten idjota nie prędko
zaawansuje na radcę?
— Przeciwnie: sądzę, że ten szlachetny mło-
dzieniec zajdzie wszędzie, dokąd tylko zamierza.
Ona wyczuła odrazu moją ironję. Zaczęła
płakać.
— Dlaczego pan mnie depce? Czyż moja
w tem wina? Takie życie już, zwyczaje, zresztą
sfera towarzyska. Niemniej przeto kobietą je-
stem.
Lecz ja, widząc, jak łzy płyną z jej oczu
i mącą pogodę jej twarzy, zacząłem się śmiać.
— O nie, brunetko! ty tylko córką urzęd-
nika jesteś.
Wyszedłem błąkać się po sennem mieście.
Długo nad Wisłą stałem i fal słuchałem. Ra-
nek mi nad oczami wstawał, a ja śmiałem się
jeszcze...
— Ale czekaj pani, opowiem ci inną powieść.
Mieszkałem u jakiegoś powroźnika. Baty
robił. Biedota to była — aby wyżyć tylko...
Odnajął mi trzy deski na podłodze do spania
i stołek do siedzenia. Ano: mieszkaliśmy.
Kilka dni było nam zupełnie dobrze. Ale
powroźnika bolała moja inność. Chciał wypło-
szyć ze mnie wszystko, co było mu obcem.
Środki ku temu: przykład dobry, rada, wresz-
cie postronek.
Poklepał mnie po ramieniu i spytał:
— Dlaczego pan nie jest powroźnikiem?
Przymrużył chytrze oczy i z wyższością sę-
dziego w stosunku do przestępcy, jakby z wy-
sokości trybunału, powtórzył:
— Co? dlaczego pan nie jest powroźni-
kiem?
— Bo nie chcę — odparłem spokojnie.
Rzucił niedokończony bat na ziemię.
— Jakto można nie chcieć być powroźni-
kiem?
— A tak sobie — odrzekłem wymijająco.
Oburzył się.
— A wiesz pan, dlaczego to wszystko? Boś
pan narowny. Ja już pana podpatrzyłem. W panu
jest coś zepsutego. W oczach toś pan niby do-
bry, a przyjrzeć się panu, to aż strach bierze.
Pan ludzi nie lubisz. Aby im na złość zrobić...
Wczoraj naprzykład ten kapral o manewrach
opowiadał. Wszyscy słuchają, śmieją się... Pan
jeden się tylko skrzywił i wreszcie mówisz: „po
co to wszystko?" A kiedy komisarz policji szedł
przez podwórko, toś mu się pan nawet nie ukło-
nił... prawda?
— Prawda.
Ze smutkiem patrzyłem na powroźnika... Zła-
godniał...
— Eh, bo pan myśli może, że ja tak dla
dokuczenia panu. A ja z dobroci. Ot szkoda
mi pana. Ręce ma pan takie białe i mógłbyś
pan jeść gulasz z papryką, a pan chleb suchy
wolisz.
Uśmiechnął się z życzliwością i ciągnął.
— Mnie żal pańskich rąk białych. Pan może
nie wiesz? Ja mam brata lokaja... U takiego
wielkiego księcia służy. Co powie — to święte.
Pić, jeść panu dadzą, liberję... Cóż? zechciałby
pan być lokajem.
Spojrzał na mnie z tryumfem.
— Nie, panie, nie zechciałbym być loka-
jem.
Rozgniewał się... Ostre słowa nienawiści za-
warczały mu w ustach.
— Psia krew! Panuby i niebem samym nie
dogodził.
Na drugi dzień po tej rozmowie powroźnik
gniewny był od samego rana. Przyglądał mi się
z podełba i gryzł własne myśli. Jak pantera,
czająca się do skoku, tak on się czaił, przy-
deptywał.
— Ej, nie wytrzymam — syknął.
— A co tam? — spytałem.
Nienawiść mu w oczach wybłysła, ale ją
złapał przemocą i zgniótł siłą woli.
— Na co tu się tarmosić i szarpać? — mó-
wił. Tak być dłużej nie może. My razem nie
możemy mieszkać. Pan pacierza nie mówi.
Spojrzałem przez okno. Deszcz chlupał.
Każdy listek dygotał na drzewie od zimna.
Z przerażeniem pomyślałem, że pozostanę bez
dachu.
Ale i powroźnik stracił zręczność.
— Bo widzisz pan — tłumaczył się — prze-
cie to jest musowe. Można być złodziejem, hyc-
lem, psem, ale pacierz trzeba mówić.
Rozstaliśmy się...
Rozumiał, że idę na deszcz i zimno, i żal
mu było.
Żałował, ale wypędzał: pacierza nie mó-
wiłem.
Poszedłem za miasto. Nocowałem na gala-
rze u jakiegoś węglarza. Radowało mnie to, że
Wisła huczy, że się z powroźnikiem rozstałem
i że mi tak samotno.
Na drugi dzień pogoda była. Więc znów
mnie radowało, że pogoda, że słońce świeci
i że nic mnie nie trzyma, i nic nie woła.
Umawiałem się z węglarzem na służbę, mia-
łem już z nim jechać do Prus po świeży wę-
giel, ale w ostatniej chwili zerwałem układy
i... zostałem nad Wisłą.
Noc znowu mnie zastała bez dachu. Nie
troszczyłem się już o to — „jakoś tam będzie".
I było jakoś...
Siedziałem pod drzewem i drżałem od chłodu.
Nagle — kroki czyjeś... „Niech tam idzie" —
pomyślałem. Ale on przystanął.
— Cóż ty tu? — spytał,
— A nic — odparłem.
— Nic?... To dobrze... Nie masz papierosa?
— Nie, nie mam.
— Ale ja mam. Zapalisz?
— Zapalę.
Skręciliśmy... Zaczął mnie pilnie oglądać.
— Toś ty nie frajer?
— Czy ja wiem... — odrzekłem.
— No, no... Roześmiał się. Podobałeś mi
się. Umiesz kraść?
— Nie, nie umiem...
— Toś głupi...
— A złapać za gardziel i wytrząchnąć gul-
denki? też nie?
— Nie!
— Dziwny... I kogóż żałujesz? Tych?... co?
Pokazał ręką na miasto.
— Może i tych...
Nachylił się nade mną.
— Et, psia mać! Łydki masz zajęcze i tyle.
Boisz się o tę grzbiecinę.
— I to także....
Machnął ręką.
— Masz gdzie spać?
— Nie...
No to chodź!
Poszliśmy.
— Takie ci drzewa sakramenckie — za-
chwalał — słomy naznosiłem, usłałem... prze-
łaź-że...
Był to wysoki parkani
Wygramoliłem się za nieznajomym — prze-
skoczyliśmy. Zaprowadził mnie...
— Masz, gnij. Pójdę jeszcze, wiśni przyniosę.
Tu ci, psia mać, wszystko moje.
Ułożyłem się na wygodnem posłaniu, ale
jakieś złe obawy oczy mi roztwierały szeroko
i nasłuchiwałem niespokojnie. Duża, zimna żaba
wskoczyła na mój barłóg, uczułem ją pod ręką
i zerwałem się na równe nogi, W tej samej
chwili usłyszałem hałas. Psy zaszczekały złoś-
liwie, biegli jacyś ludzie, krzyczeli, tupot nóg
ich kołatał po parku.
— Łapać złodzieja, łapać, łapać!
Obywatelska czujność uzbrojona w pałki,
broniła świętej własności. Strach mnie popędził
na oślep, przesadziłem parkan, rękę o gwóźdź
jakiś rozdarłem do krwi — uciekłem.
Nasłuchiwałem z oddalenia. Wrzask się wzma-
gał, rósł, rozbijał po parku. Później stało się
coś jeszcze, coś potworniejszego. Ludzie zaczęli
się śmiać, wydrwiwać... Musieli być bardzo za-
dowoleni. Zdało się, na jakąś ucztę rodzinną
pospuszczali z łańcuchów dusze, i hopla! — z ca-
łego serca. „Panie Boże dopomóż, dobrzy ludzie!"
Od tej nawały wrzasku, śmiechu, zadowolenia,
odłączyły się inne głosy. Ludzie zaczęli bić ki-
jami, i ciszę ciemności rozdarł skowyt ludzki.
Wtedy usłyszałem wyraźnie, jak nieznajomy
jęczał.
I odtąd, gdy noc jest cicha, i wiśnie zakwitną
po sadach: słyszę słaby, bolesny jęk niezna-
jomego.
— Co za jeden był? — pytasz mnie pani...
— Nie wiem: nie poznałem jeszcze. Wydzie-
dziczony, a może ten, z którego urodzi się przy-
szłość. Nie wiem. Prawo nazywa go włóczęgą,
pobytowcem. Lud krakowski dał mu cyniczne
imię „baciarza"... Jednostka bardzo szkodliwa.
Powroźnik: tego znam lepiej, chociaż nigdy
nie wiem, którem wołać go imieniem. To ten,
co płaci podatki, myta, wychowuje córki dla
domów publicznych, wreszcie robi baty. (Bat —
elementarz do uczenia dzieci, koni, psów, a prze-
dewszystkiem samych powroźników). Ale czekaj,
pani, opowiem ci inną powieść.
Oparłem się na jakiś czas o dom noclegowy.
Do dużej, wilgotnej izby znoszono słomę i lu-
dzie za parę centów zapominali na niej na kilka
godzin o życiu. Byli i tacy, których myśli tak
były nabite nędzą, że nie zapominali o niej
nigdy. Jeden skarżył się przez sen, że go oszu-
kali na butach i podrą mu się wkrótce; drugi
uciekał od pościgu żandarma i bał się, że mu
odbierze skradziony szaflik; inny łajał kochankę,
że jest rozrzutna, że za często orzechy jada...
Tchórzostwo i odwaga, troska i lekkomyślność,
czułość, marzycielstwo, brutalność — wszystko
to się zrywało przez sen — w półsłówkach —
w jękach przerażonych — w urywanych zda-
niach.
I był tu ten sam człowiek, co w salonie,
tylko obdarty ogromnie z politury i tapet i po-
walony przeraźliwie na brudną słomę. Brud przy-
lepiał mu się do czoła, a on poszedł tym bru-
dem straszyć swego brata z salonu, swego wroga
zawziętego, swego psa z budy sąsiedniej... Oba
sobie strawę wyjadali, i oba się gryźli... Tam
cylinder, tu kaszkiet, tam perfumy, tu gnój,
tam puchy, tu słoma. Salon: dom noclegowy...
Gryźli się i nienawidzili — za cylindry i kasz-
kiety, za perfumy i gnój, za puchy i za słomę...
To było ich łącznikiem... Co ich w kupę spę-
dzało — rozdzielało zarazem, co rozdzielało —
łączyło... Salon i dom noclegowy. Było to jedno
i to samo, dwie nazwy tylko... Oparłem się
o dom noclegowy.
Obok izby wilgotnej był duży, ciemny po-
kój. Tu wynajmowało się łóżka z pościelą. Tu
spałeś, pókiś chciał —- choćby dobę całą, tu
nikt słomy nie wyciągnął z pod ciebie, nikt cię
przez sen pięścią nie uwalił. Tu gnieździli się
wybransi — arystokracja domu noclegowego.
Rozkosz łóżka nie każdy i nie zawsze mógł
sobie kupić. Więc byli i tacy, których sny obra-
cały się między słomą a łóżkiem, między izbą
wilgotną — a pokojem ciemnym. Nędza kuliła
się kilka nocy na słomie, żeby móc dobę łóżka
zakupić. Tam gnaty prostowała, tam uśmie-
chała się do losu.
Gościły tam pawie z piórami wydartemi,
świecące nagimi grzbietami niby moralną ły-
siną. Byli to stali mieszkańcy domu noclego-
wego, ale że mieli swoją przeszłość pawią, ni-
gdy zapomnieć o niej nie mogli.
Wspominali swoje czasy studenckie, swoich
wujów, mecenasów i kanoników, swoje szwaczki
drżące od miłości. Czasem wierne odbicie prze-
szłości, czasem kompozycja tylko. To było im
potrzebne do życia... Utrzymali nawet swoje
dawne tytuły: każdy nazywał się doktorem, lite-
ratem, historykiem... Jeden tylko nie miał żad-
nego tytułu, więc go nazwali kandydatem.
— Słuchajcie, kandydacie, kiedyż wy na to
założenie sklepu dostaniecie? — pytał mate-
matyk.
Kandydat zaciągał się papierosem i odpo-
wiadał tak, żeby wszyscy słyszeli:
— Muszę jeszcze czekać, uważacie mate-
matyku, ze dwa miesiące. Pieniądze już są, ale
je ciotka wycofa dopiero.
Działo się to w kawiarni, która była trzecim
posterunkiem domu noclegowego, i tu działo
się najwięcej. Kandydat wyciągał jakieś rachunki,
projekty, pokazywał, tłumaczył... Wszyscy wie-
dzieli, że sklepu żadnego nie założy, że żadna
ciotka pieniędzy mu nie da, ale to nie prze-
szkadzało im słuchać. Każdy miał przecie jakieś
rachunki i projekty, i żaden w nie nie wierzył...
Jeden miał zostać profesorem gimnazjum, drugi
ordynatorem szpitala, trzeci redaktorem po-
czytnego dziennika — ot patrzyć tylko: za dzień,
dwa najwyżej... Życie szło, a ordynatorzy spali.
Spali w domu noclegowym, żyli — w kawiarni.
Tylko że w kawiarni nic prócz kawy i dymu
tytoniowego nie było, czuli nieraz ból głowy
i głód... To ich gniewało. Przeklinali wtedy
wszystko, i to im dźwiganie losu ułatwiało.
Mnie powitali naogół przychylnie.
— Godność pańska? — pytał prawnik.
— Z dnia na dzień — odpowiedziałem.
— Ach! Pan się nazywasz „z dnia na dzień".
Racz pan przyjąć moje uznanie.
To było najlepszym paszportem.
W prędkim czasie zostałem ich powiernikiem.
Opowiadali mi o swoich niedoszłych karje-
rach, o swoich snach brzuchatych. Przydeptani
byli do ziemi i opluci przez salon, a nigdy za-
trzeć go z siebie nie mogli doszczętnie: bre-
dzili o nim w malignie, choć przeklinali.
Z szarej przędzy przeszłości snuli desenie
wzorzyste, cacka swojej fantazji. Wierzyli w nie,
bo to było potrzebą ich nędzy. Wkrótce nau-
czyłem się tych ludzi na pamięć. Każdy lubiał
być tem, czem nigdy nie był.
Matematyk naprzykład miał pojedynek w mło-
dości. Zazdrosny mąż przestrzelił mu biodro -
ach jaka piękna była żona! Odtąd kulawienie,
morfina i zniechęcenie do pracy — ach jaka
piękna była żona! Skutki miłości... Inni zapewniali
mnie pod słowem honoru, że kulas nigdy się
nie pojedynkował. Miał za to jakąś brzydką
chorobę: lepiej o niej nie mówić. „Zresztą
morfinista i bzik". Skutki miłości...
Prawnik nawymyślał po rygorozach rektorowi
i omal go nie obił. Koledzy wynieśli go na ra-
mionach, a rektora wygwizdali. Dyplom został
wstrzymany.
W innem wydaniu czytało się to w taki sposób:
Prawnik rygorozantem nie był, ale kradł za
to kolegom kalosze i parasole. Raz go przyła-
pano na kradzieży palta i obito. Tytuł: reda-
ktor. Okładka: świetna przeszłość, talent, pro-
jektowane małżeństwo z hrabiną. Intrygi rodziny,
samobójstwo narzeczonej, dom noclegowy.
Komentarz: bydlę, rok na utrzymaniu u ja-
kiejś warjatki, śmierć warjatki, dom noclegowy...
Tytuł: kandydat. Wiedeń, Niceja, Rzym, prze-
grany w karty majątek, ale bogata ciotka w za-
nadrzu. Przyszłość: sklep, kandydatura na posła.
Dopisek: kelner. Przeszłość — Podgórze.
Rzym, Niceja — blaga. Karjera — kawiarnia.
Przyszłość — klinika, prosektorjum. Takie to
smutne było...
Siedzieli ci ludzie w kawiarni, a dnie ich
były przekleństwem. Budziły się wschody i za-
chody, wstawały ranki majowe; oni już tego
nie czuli.
— Prawniku!
— Hę?
— Dajcie no papierosa.
— Nie mam...
— To dobranoc.
Dopiero, gdy wieczór spędzał od taczek do
kawiarni nędzę miejską, oni zwartem kołem
obsiadali stolik i „odstawiali" ludzi.
— Mój redaktorze! Jakie też może mieć
społeczne znaczenie piekło Dantego?
Redaktor prostował się, zapalał papierosa
i... jechał po piekle. Zupełnie jak w salonie.
Właściwie nikogo nie obchodził ani Dante,
ani redaktor, ani piekło: w ten sposób tylko
bito w pysk literaturą „to bydło" przy stolikach.
To było im konieczne do życia.
„Bydło" piło kawę, słuchało i uśmiechało się
ironicznie.
To także było mu konieczne do życia.
W ten sposób bito się na dwie strony.
Zupełnie jak w salonie...
Pewnego dnia wszedłem do kawiarni z pro-
stytutką. Taka najgorsza — z plantów.
Wahała się, bo „wypędzą" — mówiła.
— Nie bój się! nie wypędzą. Im wszystko
jedno. Namawiałem.
Poszła...
— Dwie kawy — zawołałem.
Dziewczyna roznosząca kawę, zwana „nie-
wiastą", z pogardą spojrzała na prostytutkę
i z oburzeniem anioła odeszła w milczeniu do
innych stolików. Sama ściskała się po kątach
z gośćmi i oddawała im ciało, więc czemuż nie
gardzić prostytutką?...
— Niewiasto! dwie kawy! — krzyknąłem
gniewnie.
Wyszła do kuchni.
Długie, długie oczekiwanie...
Przy stoliku pawi wszczął się ruch... Mate-
matyk był już po morfinie, zresztą wieczór
i „bydła" dość... Obejrzał tryumfalnie kawiarnię
i odwalił:
— Mój prawniku! Powiedzcie mi, czem się
austrjackie prawo kierowało w swojem pojmo-
waniu kwestji prostytucji?
Było to zagrane specjalnie dla mnie. Nie
rozumiałem tylko, po co?
— Kawa prędzej! — wołałem niecierpliwie.
„Niewiasta" wyszła, ale bez kawy.
Jednocześnie ukazał się gospodarz.
— Zabrakło kawy — wyciął z godnością.
Nad kawiarnią na chwilę zawisło niespokojne
milczenie... Niby zębami kąsająca cisza...
Prostytutka patrzyła na mnie przerażona...
Zaczęła się owijać chustką, owijać, owijać... Na-
gle wsunęła się, jak dziecko pod stolik i ukryła...
Wtedy pawie wybuchły śmiechem.
Kandydat przyłożył obie dłonie do ust i za-
piał koguta.
Śmiech rzucał się po kawiarni, trząsł, spo-
tworniał w jakieś nienawistne zadowolenie.
Redaktor ukłonił się z daleka kapeluszem
i zawołał:
— Panie He! Do bajzla stąd!... Smacz-
nego!...
I pawie wśród huraganu śmiechu powoli wy-
chodziły z kawiarni...
Z pełnem przeświadczeniem wyższości...
Zupełnie jak w salonie...
Ale czekaj pani, opowiem ci inną powieść.
Wychodząc z grobów królewskich, wzięty
byłem do niewoli, zwanej dyrekcją policji.
— Co pan właściwie za jeden? — pytał ko-
misarz.
Opowiedziałem mu, com wiedział o sobie,
ale to nie wystarczyło. Odprowadzono mnie do
aresztu — „pod telegraf". Ludzie spali tam —
a było ich dużo — na długich, twardych tapcza-
nach... Jedni spali, inni nie spali — jak „pod
telegrafem"...
Wszyscy byli wielkimi przestępcami, i biuro
oddzielne notowało ich do odpowiedzialności,
jak woły do brakowania. Ten śpiewał na ulicy
i mógł obudzić przez to jakiego kupca, ów
uścisk oddawał prostytutce na plantacjach miej-
skich... Zakłócenie porządku, zbrodnia przeciw
moralności...
Najwięcej było pijanych...
Trzeszczała sztaba żelazna, zgrzytał klucz
w zamku, policjant wpychał „zbrodniarza".
„Zbrodniarz" szukał po omacku tapczana i śmiał
się albo przeklinał — zależnie od uzdolnienia..
Zwykle przeklinał...
Niejedni poznawali się po głosach — radość,
powitania...
— Jak się masz, morowy chłopie!
— Jak się masz, psia mać!
Za ścianą słychać było kobiece piski, groźby,
przekleństwa.
Pijane prostytutki...
Przez kraty okien widać było księżyc. Pa-
trzył zimny i daleki na senne miasto, jak tysiąc
lat temu, jak przed miljonem wieków. Tak pa-
trzył był wtedy, gdy był jeszcze młody i pełen
życia; tak patrzył później, gdy się zestarzał
i zastygł. Tak patrzył był na dziewicze lasy,
płaczące jękiem człowieka pierwotnego, tak pa-
trzył na śpiące nienawiści pełne aresztów poli-
cyjnych... Zimny i daleki...
A ja myślałem, jak można być policjantem
i wpuszczać i wypuszczać przez całe życie aresz-
tantów i wierzyć w niebo. Później przypomniało
mi się, że policjanci miną, i areszty miną i wszyst-
ko minie. A ja za miljony lat na ich trupach
wstanę i będę szukał księżyca zimnego i dale-
kiego, ale on zagaśnie i nie popatrzy już na
mnie... Tylko na grobie jego ocknie się inny
księżyc, jak ja na grobie policjantów, jakiś zło-
cistszy i cieplejszy, a może stokroć zimniejszy
jeszcze... Tak mi noc przeszła „pod telegrafem".
Rano — oględziny lekarskie...
Czytano po kolei aresztantów — szli po jed-
nemu, jak psy tresowane — „zdrów, chory...
zdrów, chory..."
Wstyd czerwony wypalił mi rumieńce na
twarzy...
— Jakże tak można? -— myślałem...
Przeczytano moje nazwisko... Dozorca po-
pchnął mnie...
— Rozpinać się — krzyknął policjant.
Jakieś łapy brutalne zaczęły obmacywać
moje ciało...
— Zdrów!...
Kilku zakwalifikowano do szpitala wenery-
cznego... Dla szczęścia ludzkości i całości Au-
strji...
Wracaliśmy znowu na tapczany...
— Szwancparada! — huknął któryś z are-
sztantów.
Nieskrępowany ustawami policyjnemi śmiech!
Później wyprowadzono nas na duży dzie-
dziniec... Rozdawano strawę... Jakaś staruszka
ręką zgrzybiałą wyjmowała z konewki kawałki
mięsa i po nie wyciągały się chciwie niemyte
ręce, żarzyły się oczy więźniów... Zaczęło się
dzielenie chlebem. Dorosłym po bochenku, dzie-
ciom — po pół...
I oto zauważono we mnie jakąś sztywność,
ziębnącą na widok strawy... Otoczyła mnie gro-
mada dzieci... Zaczęły wyciągać ręce ku mnie,
składając je jak do modlitwy — skomleć jak
szczenięta...
— Panie! Mnie niech pan odda. Panie! mnie
niech pan odda.
— Podzielcie się — rzekłem.
Rzuciły się na darowany bochenek, rozpy-
chały się, łokciami po łbach tłukły...
Pamiętam skłębioną masę ciał drobnych na
ziemi, jakieś podskakiwania i opadania rąk dzie-
cinnych, klątwy i wycia, — gryzą się niemal.
Walka o dwa funty chleba... Podbiegł do tej
chmary walczących dozorca, w jednej chwili
rozpędził ją. Dzieci uspokoiły się, rzucając
tylko nienawistne spojrzenia. (Grzeczność dzieci
pod dozorem policjanta)...
I pamiętam, jak później w areszcie jakiś
człowiek podszedł ku mnie i rzekł:
— Paneś nic nie jadł...
Nie widziałem, jak wyglądał, bo nie patrzy-
łem na niego... Sięgnął do kieszeni i nasypał
dla mnie na oknie garść ziarnek z dyni.,.
I znów mnie wezwano do dyrekcji policji.
Komisarz objaśnił mnie, że jestem zbrodnia-
rzem: że źle się ubieram, mało jadam i niewy-
godnie mieszkam. O tem już dawno wiedzia-
łem... Nadto dodał, że właśnie dlatego państwo
austrjackie muszę opuścić, a o tem jeszcze nie
wiedziałem. Chciałem mu coś mówić o ojczy-
źnie, o dzieciach jednej ziemi, ale przypomnia-
łem sobie, że jest komisarzem i zacząłem uważ-
nie rachować guziki na jego mundurze.
Trochę się zniecierpliwił i rzekł:
— A w przeciwnym razie wydamy pana wła-
dzom rosyjskim.
Zwrot ten okropnie mi się podobał i pod-
pisałem protokół, że w przeciągu doby opuszczę
Kraków, Galicję i całą Austrję.
Wkrótce sam zmierzałem ku granicy rosyj-
skiej...
Przemycałem się nocą...
Przewodnik mój zanadto był pobożny i za-
miast brać odwagą, modlił się o swoją całość.
— Żeby też nam Bóg dopomógł — powta-
rzał ciągle.
Bóg nie dopomagał, a on drżał...
Siedzieliśmy na brzegu lasu nad jakąś po-
lanką...
— Widzi pan te drzewa?
— Widzę...
— Tam stoją sołdaty.
— To dobrze.
— Musimy poczekać jeszcze.
— Poczekajmy...
Ciemność układła się nad nami... Siedzieliśmy
na wilgotnej ziemi oparci o sosnę. Deszcz padał...
— Co też tam moja żona robi teraz?
— Myśli, że pana wezmą djabli, i za dru-
giego wyjdzie...
Splunął...
— Ogromnie się boję — szeptał po chwili.
— To trzeba było zostać jenerałem
Zamilczał...
Zniecierpliwiłem się...
— No, idę już — zawołałem.
Poszedłem wprost przez polankę.
I stało się to, co się najczęściej staje: żoł-
nierze pilnowali granicy, a ja przeszedłem granicę
niepostrzeżony.
Przesadziliśmy płot jakiś...
— Na prawo, na prawo — mówił przewodnik.
Nagle tentent kopyt końskich...
— Gonią nas...
Zaczęliśmy uciekać...
Las — bagna, błoto — woda, płot — drzewa,
„skacz pan!" — „szlus, szlus! Kładźmy się na
ziemię"... — „nie oddychaj pan tak głośno". —
„jazda na to drzewo" — las — bagna, błoto —
woda, płot — drzewa... Jak ogary pędzone przez
wilków..,
Utytłani byliśmy w błocie, z przemokłą
odzieżą, z pręgami od łóz na twarzach. W bu-
tach woda chlupała, pot czoła oblewał, ale
umknęliśmy...
I była chwila, kiedy zdało mi się, że tak
właśnie powinno być, jak było; że tak najlepiej
było, jak było... Moknąć i uciekać, chować się
i czaić...
Wyszliśmy na jakiś gościniec leśny, z goś-
cińca na boczną dróżkę, z dróżki na inny goś-
ciniec... Tak szliśmy długo,
Dojrzałem drogowskaz w ciemności, zapali-
łem zapałkę. Po napisie w obcym języku po-
znałem moją ojczyznę,
— Jesteśmy już w domu — rzekłem z ra-
Dością.
Ale przewodnik odparł kłopotliwie:
Wie pan? Ja tego miejsca nie znam. Za-
błądziliśmy. Odtąd szliśmy na oślep... Kierowa-
liśmy się niby szumem jakiejś wody młyńskiej,
ale że były roztopy wiosenne, zdawało się, że
ze wszystkich stron huczą młyny,
Nagle ujrzałem trzech ludzi.
— A ty kuda? — pytał jeden,
Wpadłem w ręce żołnierzy rosyjskich.
Odprowadzono mnie na posterunek.
Nie wiedzieli, jakiego gatunku zbrodniarza
schwytali, ale zadowoleni byli, że to oni właśnie
uczynili; że prawo mnie pokarze i zemści się
nade mną — kto wie? Śmierć może mi grozi.
Patrzyli na mnie dobrodusznie, i wiedziałem, że
z taką dobrodusznością pasyby ze mnie darli...
„Każą — puścimy, każą — rozstrzelamy",
Dwa dni włóczono mnie z posterunku na
posterunek, I wszędzie otaczali mnie wkoło
dobroduszni ludzie, karmili chlebem i zupami;
wypytywali, jak w Austrji żyć — być człowie-
kowi, czy „cara ichniego widziałem?" Opowia-
dałem im, że wszędzie źle biednemu człowiekowi,
a źle mu, że słońca nigdy nie widzi i „azbuki"
nie zna; a oni patrzyli na mnie z podziwem,
słuchali mnie bacznie i karabiny trzymali w rę-
kach, żebym im nie uciekł.
Oficer kazał mnie odprowadzić na komorę,
Władze wojskowe oddawały mnie władzom cy-
wilnym.
— Pamiętaj! — nakazywał żołnierzowi —
obchodź się z parniem dobrze. A zechce ucie-
kać, tak strzelaj.
— Słuszaju...
— No, chodź, gołąbku.
Z komory oddano mnie sołtysowi.
Teraz mieli mnie już wlec etapem: od gminy
do gminy, aż na miejsce urodzenia.
Sołtys zamówił dwóch stróżów, wyjął ręczne
kajdany ze stolika. Zbliżył się do mnie.
— Dać no ręce...
Bezmyślnie arogancką twarz opromieniła
duma wiejskiego urzędnika władnego okuwać
w żelaza, Sycił się tą władzą i smakował, jak
w dobrej potrawie. Chłeptał ją, jak barszcz
z miski, i zdawało mu się, że łyka haszysz.
Patrzył na mnie ponuro, bez uśmiechu, gdyż
bał się, że uśmiechem powagę popsuje,
— Trafię bez kajdan — odrzekłem spokojnie.
Odwinął kawał sukmany i pokazał na pier-
siach blachę sołtysowską,
— Znas pon ten mental?
A widząc, że blacha nie budzi we mnie po-
kory, rozgniewał się...
— My tu nie takich ślachciców pędzali w kaj-
danach.
Właściwie rozgniewał się zupełnie o co in-
Nego. Rozgniewał się o to, że miał kołtun na
łbie, i wszy go gryzły; rozgniewał się o setki
lat niewoli j upokorzeń; rozgniewał się o baty,
co mu od urodzenia gwizdały nad uchem. O to
się rozgniewał... A mnie rozpacz porwała, że on
za to na mnie się gniewa, I nienawiść się we
mnie zagotowała za to, że on taki zły i mściwy;
że zamiast kwiatów, blachę nosi na piersi i szczyci
się nią przede mną.
I oto obsypałem go gradem klątw i złorze-
czeń,
— Kładź, chamie, kajdany! Łeb ci niemi
rozwalę!
Ręce trzymałem wyciągnięte, a on poczuł,
że śmierć trzymam w tych rękach... Zląkł się
o siebie, czy nade mną ulitował — nie wiem...
Schował kajdany do stolika i patrzył na mnie
frasobliwie.
— E, bo tu różne ludzie chodzą...
Żal bezradny w słowach jego zadźwięczał,
a spojrzenia jego były wstydliwe i drżące. Był
to już tylko ten sam zahukany chłop, którego
przygniata dąb przy rąbaniu lasu.
Poszedłem ze stróżami...
Szliśmy przez nasze szerokie gościńce, nie-
równe i wyboiste. Mijaliśmy chaty brudne, gdzie
człowiek ze zwierzęciem mieszka; czasem przy-
stawał jakiś człowiek: popatrzył, splunął i po-
szedł... Po podwórkach biegały samopas brudne
i obdarte dzieci, drapały się po płotach lub
huśtały na żerdziach. W jednem miejscu po-
biegły za mną i przyglądały mi się ciekawie, wy-
minęliśmy ich — zaczęły rzucać grudkami błota.
Obejrzałem się, a one, wychylając głowy
z za chałupy, krzyczały ze śmiechem:
— Parsywy ślachcic, parsywy ślachcic.
Tak mnie witała ojczyzna...
Słuchasz mnie pani, i blask dziwny oczy ci
promieni. Lubię te oczy zasłuchanych blasków ..
Lubię ci mówić dalekiej to, co nie było i śmiać
się z tego, co było. Lubię cię, której niema...
Ale czekaj pani, opowiem ci inną powieść...
Szedłem ulicą Warszawy zmęczony daleką
podróżą... Nogi miałem spuchnięte i przysta-
wałem co chwila, żeby odpocząć. Ale przechod-
niom nie podobało się, że im za dużo miejsca
zajmuję.
— Poco to to chodzi? — dziwili się.
Stanął masarz w drzwiach sklepu, mrugnął
okiem pogardliwie i rzekł:
— Znam cię, nędzoto. Nie wart jesteś, że
żyjesz. Funta kiełbasy nie masz za co kupić.
Z wysokiego kozła spojrzał na mnie doroż-
karz nienawistnie i złorzeczył:
— Wlecz się, wlecz, podły człowieku. Dziecko
mi z głodu zdycha, a ty mi czterdziestu groszy
nie dasz zarobić.
Przechodziła strojna dama chodnikiem, wy-
dęła usta lekceważąco:
— Zejdź z mojej drogi, bo mi blask brylan-
tów gasisz. Jak śmiesz patrzyć na mnie? piękna
jestem, złote pierścienie noszę na palcach. A ty
nędzarz — nie lubię cię.
Stanął portjer w przedsionku teatralnym...
— Hej tam! na bok, oberwańcze! Zazdrość
Otella na sprzedaż... Do nas cylindry, do nas
lakierki. Precz z oberwańcami... Idzie pierwsza
artystka, co jest pierwszego żandarma utrzy-
manką...
Szedłem ulicą Warszawy, co chwila przy-
stawałem... Zewsząd słyszałem słowa nienawiści,
gniewu i pogardy. Przechodnie żal mieli do mnie,
że im zawadzałem. Przede mną i za mną ciąg-
nęły niezliczone tłumy — głuche, sztywne i nie-
nawistnie obojętne. „Nie lubimy cię"...
Dopiero, gdy z tej fali ciemnej wynurzyła
się postać baletnika ze złotą obrożą na szyi
i z nogami hasającemi ponad głowami, prze-
chodnie uśmiechali się doń z życzliwym szacun-
kiem i sfruwały kapelusze ukłonów.
— Lubimy cię, bohaterze naszych operetek.
— Kochanek nasz idzie.
— Klijent nasz idzie.
A on protekcjonalnie patrzył na promienie
słoneczne, i nie widząc ukłonów, wchodził do
restauracji.
Szedłem i śmiałem się...
Wyskoczył z kościoła człowiek w trykotach,
zmęczony tańcowaniem ewangelji, spostrzegł
mój śmiech i rzucił we mnie książką do nabo-
żeństwa. Ale książka upadła na ziemię, wysy-
pały się z niej święte obrazki, i lud wierny po-
czął je zbierać. On błogosławił wierne i zbie-
rające i w otoczeniu obrazków poszedł na „kilka
roberków"...
Patrzyłem z rozkoszą ironji...
— Czemu się krztusisz maluczki? — pytał
właściciel powozu.
— Nic, nic, maluczki! — odparłem. — Żal
mi cię, że się trudnisz biciem człowieka, co ci
złote orzeszki zwozi. Boję się, czy cię nie za-
bolała ręka?
Kazał podciąć konie i znikł mi z oczu.
Szedłem ulicą Warszawy, co chwila przysta-
wałem.
I oto przed jedną wystawą księgarską, gdzie
handlarze płody głupoty ludzkiej rzucali na
pokaz portmonetom, zostałem dojrzany przez
dawnego znajomego. Był to mój kolega szkolny,
który znał cały alfabet po kolei od początku
i od końca, jako też na wyrywki. W nagrodę
pilności został aptekarzem i do współki z le-
karzami wmawiał w ludzi, że choroby należy
leczyć w ten sposób, aby on mógł codziennie
pić koniak. Uczniem będąc, zjadał był mi
ukradkiem drugie śniadania, a ja go za to bi-
łem. Stąd węzły przyjaźni...
Ucieszył się bardzo, gdy mnie zobaczył, bo
był aptekarzem i nic innego czynić już nie
umiał, tylko się cieszył.
Zaprowadził mnie do siebie do domu. Pilno
mu było pokazać się całego, chociaż i tak zna-
łem go w całości, i pokazywał mi rozmaite szczo-
teczki, bindy, krawaciki, karty pornograficzne...
— No cóż? prawda? — chwalił się. — Ani
jedno marzenie dziecinne kopyt nie połamało.
Poprowadziłem go do lustra i, wskazując
ręką, rzekłem:
— Oto jest człowiek, który między kołyską
a apteką nie zobaczył nic, prócz urzeczywist-
nienia.
On zrozumiał mnie po swojemu i zajaśniał
dumą. Podbiegł żywo do szafy, do stolika,
i wyciągając szufladki, pokazywał mi resztę
szczoteczek.
— Ogromnie kontent jestem, że cię spot-
kałem — cieszył się. — Musimy pójść na kola-
cję... Nawet dziś nie mam z kim. Tylko czekajże,
weźno mój żakiet. Zaraz będziesz inaczej wy-
glądał.
Wyciągał z szafy modną odzież i pchał mi
ją na grzbiet...
Patrzył na mnie z zadowoleniem.
— Wiesz co? szkoda, że nie zostałeś apte-
karzem.
— Et, zdaje ci się, że szkoda...
On zrobił w powietrzu jakiś przewspaniały
giest ręką i rzekł z powagą:
— Słowo honoru ci daję... Nawet u nas
w „budzie" jest jeden „fako" zupełnie podobny
do ciebie.
— I z czegóż to podobny?
Zaśmiał się...
— Dobre sobie... Z oczów, z nosa, z włosów:
z czego chcesz.
— Nie wierz w takie podobieństwa.
— No, no... Muszę was poznajomić, jak Boga
kocham.
Poszliśmy do restauracji. Gwizdał po drodze
melodję z najświeższej operetki.
Gdyśmy weszli, kłaniali mu się kelnerzy,
uśmiechały się kokoty zalotnie. Na mnie pa-
trzano podejrzliwie...
— Lubisz bażanty?
— Spróbuję...
Stał przed naszym stolikiem kelner z białą
serwetką i znowu się kłaniał. Aptekarz nachylił
się nad mem uchem i szeptał:
— Pluń mu w oczy.
Zdziwiłem się?
— Za co?
— Za to, że jest kelnerem.
— Kiedy nie umiem... — tłumaczyłem się.
— E! ty, widzę, życia nie znasz zupełnie.
Sam splunął i jeszcze więcej się ucieszył.
Kelner podziękował mu i poszedł po bażanty...
On znowu się ucieszył i spytał:
— Może weźmiesz tę ładną blondynkę na
noc?
— Nie! nie wezmę tej ładnej blondynki na
noc — odrzekłem.
— To kopnij ją nogą.
A widząc, że nie słucham jego rady, pod-
szedł do blondynki, uścisnął jej rączkę, pogłas-
kał po głowie, a później kopnął nogą.
Ona zanosiła się od śmiechu i mówiła:
— Ten błazen obiecał mi złote kolczyki
i słowa dotrzyma.
W tej chwili kelner przyniósł tacę z kolacją,
i zaczęliśmy jeść... Aptekarz opowiadał mi bar-
dzo obszernie o balecie i o pewnych białych
majteczkach. Pił koniak i chwalił, że dobry.
Przy wejściu jakiegoś opoja oderwał się od
talerza i przyklęknął...
— Czemu to czynisz? — spytałem.
Spojrzał na mnie pyszałkowato i odparł:
— To bydlę ma półtora miljona gotówki...
I... zaczęliśmy pić kawę z likierem.
Aptekarz opowiadał mi ciągle o balecie
i o pewnych białych majteczkach.
Wysłuchałem go do ostatniego likieru i za-
pragnąłem, aby on mnie troszeczkę wysłuchał.
— Powiedz mi, mój słodki aptekarzu, co
też jutro będziesz czynił o tej godzinie? —
spytałem?
— Jutro? — zaśmiał się serdecznie... —
Przyjdę do tej dziury, zjem kolację i będę pił
kawę z likierem.
— Dobrze — mówiłem — to: jutro... A po-
wiedz mi też, mój słodki aptekarzu, co też po-
jutrze będziesz czynił?
— Pojutrze, pojutrze...
Zastanowił się...
— Rzecz prosta... przyjdę do tej dziury,
zjem kolację i będę pił kawę z likierem.
Ale ja nie ustępowałem.
— Ślicznie, mój słodki aptekarzu... A po-
wiedz mi, co będziesz czynił za dwa tygo-
dnie?
— Za dwa tygodnie?... za dwa tygodnie?...
Czoło mu się zbruździło. Pocierał je ręką...
Pracował wszystkiemi myślami. Nagle, jakby
coś zapomnianego przypomniał, uradował się...
Śmieszny jesteś... Za dwa tygodnie przyjdę
do tej dziury, zjem kolację i będę pił kawę
z likierem.
— Ach, tak, prawda... A powiedz mi, mój
słodki aptekarzu, co też za sto lat będziesz
czynił?
Zląkł się... Oczy mu się chwiały — coś ża-
łosnego w nich było. Bojąc się, że mnie nie
zrozumie, sam mu podsunąłem myśli. Wyjąłem
z kieszeni rysunek z trupią główką i mignąłem
mu przed oczami.
Aptekarz po raz pierwszy przestał się cie-
szyć.
— Za sto lat — mówił z rezygnacją — nie
będę już jadł kolacji, lecz będę w niebie.
— Niby za te kawy z likierami? — poder-
wałem...
Gniew mu przyskoczył do pyska... Rzucił się
na mnie z pięściami i wrzeszczał:
— Dosyć już... Tak mi za żakiet dziękujesz,
niewdzięczny?
Chwyciłem ze stołu kieliszek i rozbiłem mu
go na czole.
Czerwona wstęga krwi zarysowała się na
pobladłej twarzy — drżał cały...
I nagle poczułem coś w rodzaju wyrzutu
sumienia.
Pożałowałem rozbitego kieliszka...
Tylu aptekarzom mógł jeszcze służyć...
Ale czekaj pani, opowiem ci inną powieść.
Będę nieestetyczny, ale inaczej być nie
może... Będę trywjalny, ale tak być musi...
Będę fantastyczny, ale to jest potrzebne do
prawdy...
Zakochałem się w dewotce.
Dewotka miała męża, który ją karmił i zno-
sił kapelusze... Bogu oddawała modlitwy a księ- -
żom ciało... Kochałem się w niej bardzo długo.
I dlatego właśnie, że się kochałem w dewotce,
musiałem przedwcześnie umrzeć. Zmartwiłem
się i umarłem.
Poszedłem do proboszcza, „dzień dobry!
jakże tam brzuszek? Czyby mnie proboszcz
nie pochował?"
— Proszę: siadaj pan. Bardzo mi przykro,
że pan już umarł... Chwała Bogu, że nie któryś
z moich partnerów.
— O tak! bez wątpienia...
— Czy mogę służyć papierosikiem? Pan,
zdaje się, nie spowiadał się przed śmiercią?
— W istocie... nie zdążyłem za życia...
— To źle... pięćset rubli drożej będzie kosz-
tował pogrzeb... Służę zapałeczką.
— Dziękuję...
— Ale pan, o ile sobie przypominam, nie
bywał na moich kazaniach?
- Och! wyznaję z zadowoleniem: unikałem
tej rozkoszy.
— To już czysta bezbożność... Dopłacisz
pan za to jeszcze pięćset rubli... No, niema
co... płać pan —.
— A czyby tak nie można zamienić pienię-
dzy na jakąś pokutę?
— Niby jaką?
— Nie znam się na teologji, ale tak myślę:
może kilka tysięcy litanji, biczowanie jakieś,
wreszcie odklęczeć... Gzy ja wiem?
— Pan drwisz ze mnie...
— O wielebny! nie drwi ten, kto grosza nie
ma w kieszeni.
— Jakże pan śmiesz wobec tego prosić
o pogrzeb? Trudno! siadaj pan: wyłupię panu
oko.
Zacisnąłem zęby... Nogi w ziemię wparłem
z całej mocy...
— Oh!... boli...
Za chwilę byłem już bez oka.
— Amen... — rzekł proboszcz. — Teraz idź
pan dzień poleżeć w domu, dzień w kaplicy,
na trzeci dzień pana pochowam...
— Moje uszanowanie...
Poszedłem... Ale, że czułem ból w oczodole,
jąłem ostrzegać wszystkich przechodniów, by
nie umierali i aby księżom nie płacili oczami.
Nie zdążyłem dojść do domu, ksiądz za
mną...
— Mój panie! jakże tak można? Pańskie
oko — szklane. Ja pana nigdy nie pochowam.
— Nie! to nie! — pomyślałem...
I obyło się bez pochówku.
Aliści ksiądz zaprzysiągł mi wieczystą zemstę.
Odtąd też krok w krok chodziła za mną
jego nienawiść.
Przyzwyczaiłem się do niej i przestałem
o niej pamiętać...
Czas szedł, mijały lata, a ja wyleczyłem się
z dewotki, z przedwczesnej śmierci, z pogrzebu
katolickiego i z wielu innych rzeczy.
Chodziłem po wsi rodzinnej i słuchałem
pieśni siermięg. Smutne były i rezygnacji pełne...
Krzywdy wszelkie i zło wszelakie na Boga skła-
dały i nie kazały człowiekowi wierzyć w jego
moc własną.
Człowiek w piersi pięścią się grzmocił i pow-
tarzał: „moja wina", ale głuchy był na wszystko,
nawet — i na winy.
Smutne pieśni pojękiwały po izbach, jak wiatr
kajścić w polu wylęgły, i chodziły z siermięgą po
świecie, jak pies za gospodarzem po obejściu...
— Spaliła ci się stodoła, chłopie, spaliła...
płać podatki... Żonę chłopie zabiłeś, że ją dzie-
dzic uwiódł... Powieszą cię... Król pokłócił się
z królem... Ślij, chłopie, synów na wojnę... Ka-
lekami wrócą...
Tak!...
A później rzucali się krzyżem na ziemię
i jęczeli:
— Wszystkie nasze dzienne sprawy.
I wierzyli, że On to właśnie kazał...
Smutne niewolników pieśni... Bólu pełne,
a bez wiary nijakiej.
Postanowiłem ich nauczyć własnej pieśni —
Hymnu Wyzwolenia...
Chodziłem do chat po omacku, żeby mnie
księżyc nie zobaczył, i uczyłem.
— A ile tez grontu mi dadzu, jak się wy-
uce — pytał bogacz, Bartosz.
— Nic nie dadzą — mówiłem...
— To po co se ta mózg łamać...
Inny pytał, czy „nie wyprawuje działki po
nieboszce?"
Stary Jaśko rozgniewał się, że dopuszczam
do śpiewania — parobków.
— Jakże im z gospodarzami w kupie? Jak
świat światem tego nie było...
A ja chodziłem ciągle po chatach niewol-
ników i uczyłem ich Hymnu Wyzwolenia.
Głowy na rękach opierali i słuchali pieśni,
aby ją natychmiast zapomnieć. Inni utrzymy-
wali kilka słów w pamięci, ale przekuwali je
w piece chlebowe, gdzie czarownice piekły im
smaczne podpłomyki.
Większość słuchała mnie z ciekawości, tak
jak się słucha kataryniarza albo pijaka... Umil-
kła katarynka — „wio siwy! trza się worać
sumsiadowi..."
A byli już i tacy, którzy podśmiewali się
ze mnie po cichu...
— Cudak ta, i tyle — mówili o mnie.
I znalazłem tylko pięciu, którzy mnie bacz-
nie słuchali. Jednego za to ojciec z domu wy-
pędził, drugiego porzuciła dziewczyna, trzeciego
wyklęła matka, czwarty „postradał" służbę u gos-
podarza... Piątego tylko nikt nie pokarał, bo
był sierota, i nikogo na świecie nie miał...
Chodzili za mną ci pięciu i uczyli się melodji.
A gdy oczy już pieśnią im się rozżarzyły
i zapłonęły serca, zaprowadziłem ich na środek
wioski i uderzyliśmy o niebo naszym Hymnem.
Marzyłem: otoczą nas przyjazne ramiona
i pójdą z nami...
Przez okna zaczęły się wychylać głowy,
z izb wychodzili ludzie, gromadkami ku nam
dążyli...
I oto ci, co przedtem mieli drwiący uśmiech
na ustach, stali w niepewności i uchylili czapek...
Zdawało się: powiew pieśni rzuci ich za
chwilę na kolana...
Nagle oczy wszystkich zwróciły się w stronę
plebanji.
Leniwymi krokami, uchylając się pod cięża-
rem ciała, szedł proboszcz... Poznał mnie zda-
leka — błysnął oczami nienawistnie.
Tłum czekał...
Proboszcz wydrapał się na parkan i zawołał:
— Nie wierzcie mu: to oszust.
I mignął im przed oczami moim szklanem
okiem.
Z tłumu wydarł się dławiony pomruk. Ci,
którzy mieli upaść na kolana, rzucali we mnie
groźby i przekleństwa... Ktoś zaśmiał się —
fala złego śmiechu zahuczała w tłumie, pękła
i umarła... Ksiądz mrugnął na mnie szyderczo,
zaintonował litanję i poszedł... Naród — za
nim... Pozostał przy mnie tylko ten jeden piąty,
co był zupełnym sierotą...
Poczułem wkoło siebie nienawiść, gniew
i mściwość tłumów... Ksiądz chodzi odtąd ciągle
za mną, dmucha w te nienawiści, aby je roz-
palić w pożar, i pokazuje ludziom moje szklane
oko. Oni nie wiedzą, że to oko szklane... ksiądz mi sam
wyłupił, idą za nim i błogosławią mu,
a mnie przeklinają...
I tak będzie aż dotąd, póki się nie nauczą
mej pieśni...
Wtedy zabijemy księdza „Hymnem Wyzwo-
lenia"...
Słuchasz mnie pani smutna, patrzysz, i już
o nic nie pytasz. Słuchaj mnie! Kiedyś, kiedyś,
gdy niedokończone powieści będą już tylko
przeszłości maligną, wrócisz na te miejsca,
gdziem ci opowiadał, i powiesz: „on pierwszy
tak mówił"... A ja wtedy już dalej iść muszę,
i będę ludzi wołał mową obłąkanego.
NOTATKI OBŁĄKANEGO
Pamiętnik włóczęgi.
WYZNANIE.
Wyciągam ramiona do miłości, któraby za
mną przez życie poszła, a kobiety patrzą na
mnie z drwinami i krzyczą: „zapłać".
Chciałem oddać dziewczęciu tęsknoty, ale
ona zgromiła mnie... że mam podarty surdut.
Nauczyłem się teraz śmiać...
Patrzę w cuda-oczy i śmieję się; bawię się
rączką-jedwabiem i śmieję się; serce się
łzami zalewa i... śmieję się...
Raz się żartami spytałem cudzej żony, dla-
czego w dniu jednym, zapominając zdradzić
męża, nie zapomniała odmówić codziennej
litanji?
Nazwała mnie nieprzyzwoitym...
I przeto kocham cię, kobieto!... Nikim tak
gardzić nie umiem, jak tobą... Ty jesteś słoń-
cem słońc moich... Wymarzyłem w tobie czło-
wieka...
Dlatego anioła kocham w prostytutce.
W NIZINACH.
Widziałem duszę w rynsztoku zabitą, co
miała postać człowieka, ale policjant stał z ka-
rabinem i bronił mi dostępu. A przecie ciałom
zmarłym pogrzeb wyprawiają i modlą się dy-
mami kadzideł...
Idźcie! upijcie się na stypie ludzkiej duszy.
Prawda? wesoło nam —.
Judasz się powiesił...
A kto mi teraz przyjdzie kłamać waszego
Boga?
Pokora? miłość? przebaczenie? jagnięca
cichość? — wiem, wiem: słyszałem... I to już
było... I tego już nigdy nie było...
...Naści, księże, talara: sprzedaj mi Chrystusa...
Haha... nana... Judasz się powiesił...
BEZ NAPISU.
Odczytałem wczoraj pewnego człowieka.
Mniejsza o numer... Śniady był cały od życia,
ale w oczach ognie mu się paliły.
Dziwiłem się jego mocy.
Wtedy on, co latami mógłby być moim ojcem,
uchylił głowy przede mną i pocałował mnie...
Śmiali się wszyscy i mówili, że się upił...
Lubię pijanych...
AMOR AMBULANS.
Wydekoltuj, wydekoltuj więcej duszę, ko-
bieto.
Pokaż całe mięso twej nagości...
Patrzcie, jak rozpycha motłoch uliczny sze-
lestami jedwabiów. Rozstępują się, gniotą sobie
odciski...
Dumną jest... czuje rozkosz władzy podobną
rządcom krajów...
Przeszła, przeminęła...
Już w tych stronach, gdzie się tłumom uka-
zywała, inna teraz panuje...
Rzeźbią ją, malują, śpiewają...
Rozstąpcie się!...
Sztuka idzie — słońce idzie i rozsiewa blaski
— srebrny anioł chodzi po świecie —.
A imię jej — pomywaczka...
Szedł mędrzec koło niej, zatrzymał się i za-
płakał:
— Siostro moja nieszczęsna, siostro biedna!
gdzie-żeś podziała siebie? Jakże człowieka
w tobie stratowali...
Ale przechodnie mijali go i potrącali, bowiem
wszyscy bez uszu byli...
IRONJA.
Zdrowie twoje piję, szatanie... Zrezygnujmy!
Trzeba się zdać na Bożą łaskę...
Bankier, biskup — ktoś zawsze rzuci ochłap.
Trudno: trzeba odprawiać mszę w ich przed-
pokojach...
— Wierzę w Boga Ojca, Wasza Ekscelen-
cjo... W Rzymskiego Antychrysta... także — bez
zastrzeżeń. I wierzę w głód, zarazę i wojny,..
Czy bodaj Wasza Ekscelencja ma jeszcze wolne
kości od ogryzienia?
Niech będzie pochwalony Jezus Chrystus...
Szatan patrzy mi prosto w oczy i krztusi
się urywanym, nerwowym śmiechem.
MIARY I WAGI.
Myślę nieraz, czy warto upaść aż do wyso-
kości cnót... Ale siły moralne trzeba tak samo
kupić w kramiku, jak mąkę na kluseczki.
Nie można być uczciwym, dobrym, wspania-
łomyślnym; można tylko zdobyć kredyt na
uczciwość, dobroć, wspaniałomyślność.
— Ile acan masz dochodu rocznego?
— Tyle, a tyle...
— Masz otwarty kredyt na tyle, a tyle przy-
miotów.
— A jeśli mi się wywichnie noga i okradnę
wasze zaufanie?
Śmiało, młodzieńcze. Masz kredyt na wszel-
kie złodziejstwa. Tylko... trzeba wystudjować
miary i wagi i znać swoją cenę rynkową.
— Dziękuję... Zawsze byłem idealistą. Zacznę
od kradzieży...
Raz podsłuchałem rozmowę ojca z synem...
— Łajdak Combes — krzyczał ojciec.
— Nie, ojcze, Combes wcale nie jest łaj-
dakiem — protestował syn.
— Jesteś skończony błazen — huknął mu
nad uchem ojciec.
Syn powstał i zbladłemi słowami mówił:
— Dziwi mnie, że ojciec mówi mi imperty-
nencje, gdy ja ich ojcu nie mówię.
Stary podskoczył i wył:
— Ty mnie? impertynencje?... A toż kości-
bym połamał...
Mówiąc to, wywijał rękami i pokazywał swoje
niezwalczone argumenty, — mocne, wykarmione
muskuły. Syn był chory, dostał ataku nerwo-
wego...
Ten ojciec miał poprostu ugruntowaną słusz-
ność, czyli posiadał dużo kredytu na słuszność.
Był więc „wzorowym ojcem", „wzorowym oby-
watelem", „wzorowym politykiem" itd.
WYJAŚNIENIE.
Pytała mnie akuszerka, do jakiego fachu
należę?
Odparłem, że do żadnego...
To ją oburzyło... Szlachetne, piękne obu-
rzenie!
W kilka dni ktoś, dlaczegoś tam powiedział
jej, że ja „piszę wiersze".
Powitała mnie słonecznym, barwnym uśmie-
chem i obsypała zalotnymi wyrzutami.
— Pan żartował... Pan za skromny... Pan
jest przecie poetą.
— Muszę panią wyprowadzić z błędu —
odrzekłem. — Jestem poetą, ale za moje wier-
sze pół grosza jeszcze nie zarobiłem.
— Tak? A to się zmienia postać rzeczy.
Spojrzała na mnie wyniośle i odeszła tak
dumnie, jak paw odchodzi od niezgrabnych
kaczek prozaicznych.
Myślała zapewne, o ileż wyżej stoi akuszerja
od poezji... A ja pomyślałem, o ile jednak no-
żownictwo wyższe od akuszerji.
OCZY.
Mam ogromnie wypłowiałe oczy. I to jest
przyczyną moich klęsk. Niedowidzę... Nie mogę
się porozumieć z resztą ludzi...
Oni mówią: „patrzcie! bohater jedzie"...
A ja wołam: „baczność! nie dawać poklasku
zbrodniarzom".
Oni klękają i szepczą: „Boże! daj zdrowie
temu świątobliwemu staruszkowi".
A ja obrzucam go zezem i mówię: „kiedyż
przestaną u licha czcić tego błazna komedji
katolickiej?"
Oni zachwyconemi palcami ukazują i pysz-
nią się: „oto nasi ojcowie narodu".
Ja wydymam usta: „Co ci giełdziarze serc
poza klubem karcianym robią?"
Oni mówią: „chodźmy bracia do naszych
pięknych, do naszych szczytnych ku ludzkości
zbawieniu zamierzonych prac".
Ja podwijam nogi pod siebie, zapalam pa-
pierosa i cedzę przez zęby: „idźcie woły do
waszych taczek, rozpychać głupszych i słab-
szych". — Przeto mam licznych wrogów. Ludzie
nie lubią moich prawd z mojego patrzenia
idących. Wzruszają ramionami i nazywają mnie...
„obłąkanym".
To mnie cieszy... Zaglądam im w oczy i śmieję
się...
Ale oni nie tylko nie lubią moich prawd, —
śmiechu mego nie znoszą.
Gdy usłyszą taniec mojej ironji, z postron-
kami biegną i wiązaćby mnie chcieli... Lecz ja
wtedy cicho, jak gasnący księżyc, uderzam ich
po twarzach mojemi wypłowiałemi oczami i nie-
mym spokojem odrzucam od siebie ich kłapiące
zęby.
WIOSNA.
Mieszkałem naprzeciw pensjonatu. Lubiłem
patrzyć przez okno, jak młode dziewczęta wy-
chylały główki i z ciekawością śledziły moją
ciekawość.
Znałem je wszystkie z uśmiechów i ruchów,
choć nigdy nie zamieniliśmy słowa przez usta.
Wiedzieliśmy wszyscy jedno: pożądaliśmy
się wzajem...
I tak pożądany przez moje dziewczątka
z przeciwka, patrzyłem codziennie przez okno,
marzyłem objęć ich żary i... szedłem do domu
publicznego. One odsyłały mi w podzięce spoj-
rzenia prześliczne i... na histerję były leczone,
a do spowiedzi pędzane.
MARTWY KOŚCIÓŁ.
Lubię czasami stąpać po moim zamarłym
kościele, po trupach gwiazd moich zabitych.
Słońca niema nade mną: zimno mi i pusto na
świecie. Tam huragany kiedyś pod nogami wyły,
tam orły skrzydeł żaglami o myśli moje się tarły.
Na rumowiska snów podartych patrzę, jak
bóg, któremu spalono świątynię, i cisza niena-
wiści mnie kąsa.
Byłaś złota i droga, dziewczyno... Ale pre-
fekt Boga cię uczył a kupiec miłości, i miłość
za Boga sprzedałaś, a Boga za prefekta. I je-
steś teraz wzorową małżonką i matką i umiesz
wypiekać ciast dziesięć gatunków, a ja mam
serce rozdarte.
Wołam cię — nie idziesz, odpycham cię —
całujesz...
I wszystko, co było we mnie bez ciebie,
i wszystko, co przetrwa we mnie bez ciebie —
pocałunkami zadławić pragniesz.
— Patrz! wloką Chrystusa pod krzyżem.
Podaj mu kroplę wody.
Rzucasz się bezmyślnie na wygięte przez
baletnika kolana i z wyuczoną przed lustrem
pozą, powtarzasz słowa modlitwy.
— Widzisz! Kajus Brutus idzie... Niecierpliwy
sztylet jego wybłysnął, jak piorun losów niedo-
ścigłych... Przeklina zbrodnię i w wieki zbrod-
niarzem wchodzi.
— Szkoda mi go — mówisz i poprawiasz
motylki na kapeluszu.
— Pójdź jeszcze! pójdź tu! Widzisz, jak
starzec Torkwemada Boga obcasem rozbija
i świat otrzepuje z tlejących iskier piękna...
Okurzy go, ogołoci do szczętu...
Pójdź, luba! zmiażdżmy czerep starcowi
i poślemy go do Rzymu w prezencie. Obetrzyj
oczy z tego pyłu, który rzucił na ciebie stary
dominikanin... Widzisz, jak tam konają, mrą,
siepią się... A idą, a idą, jak czarne dymy z ko-
minów — papież im słońce zagasił... Tylko
fijołki kwitną po dawnemu, tylko słowiki śpie-
wają...
A tam na przedmieściu katolicyzmu szum
wstaje... Idą szare, koszlawe mnichy, na ucztę
idą piekielną... Płomienie do góry buchają —
przypatrz się. Widzisz? Te morza krwi? Te
dławione jęki? Widzisz? Widzisz? Chryste!
niebo pękło i szturcha mię w głowę... Husa
mi palą, niewiasto! — Husa mi palą!...
Ona patrzy na mnie znużona i mówi:
— To już tak zapleśniało...
I widzę, jak zrzuca suknie z ramion i... woła
mnie do łóżka...
NAGANA.
— Śpij, sprawiedliwy człowieku, śpij! Móż-
dżek cielęcy na obiad dostałeś, a na kolację
bułeczkę: możesz ją w mleko wdrobić lub poł-
knąć w całości... Godło człowieka nad twojem
łóżkiem wisi — strzelba dwururowa, pod strzelbą
— krzyżyk malutki. I wiem już, komu hetma-
nisz, i tobie kto może hetmanić: w strzelaniu
a modlitwie żywot ci upływa. Twój synek mały
biczykiem wywija i kamykami już rzuca w ma-
łych obdartusów: będziesz miał z niego pocie-
chę. Drugi syn blaszki w pudełeczka układa,
rachuje i zamyka: to przyszła chluba narodu.
Setki miljonów groszy ludzkiego potu wyciśnie,
krajowy przemysł wzbogaci o tysiąc suteryn
nędzy. Tylko syn trzeci, sprawiedliwy człowieku,
nie udał ci się, widzę... Z garbuskiem jednym
poprzestaje, a gdy podwieczorek otrzyma, nie-
sie swój smaczny chleb z powidłami małej ha-
łastrze na podwórko. Źle go pilnujesz, sprawied-
liwy człowieku.
TWÓRCZOŚĆ.
Gdy noc się zawiesi nad ziemią, i cisze znów
w mrokach się kąpią, — ja i mój brat-szatan
chodzimy wtedy po świecie.
— Drap w okno, drap w okno, szatanie!
Spadliśmy burzą, ukazaliśmy się nagle w błys-
kawicy i załoskotaliśmy.
— Pokaż no sumienie, człowieku!
— Boję się: lękliwe, jak dziecię — ktoś mi
je sadzą wymazał.
Puknęliśmy w lufcik, twarze do szyby wkła-
damy.
— A befsztyk był smaczny?
— Odejdźcie! Lekarz mi nakazał.
Skrzypnęła podłoga pod nami, rozrzucamy
upiory wkoło.
Nie pamiętasz nas?... sny dawne twoje. Tak
płakać umiałeś, tak nas tulić umiałeś. A teraz
my od zimna pobladły, a dygotamy od desz-
czu... Weź to pisklę małe na ręce... Fabrykant
batem je wyciął, a ono płacze z bólu i wstydu.
— Wiem... brat mój młodszy śpi w sąsied-
nim pokoju — do niego idźcie... Mój siostrze-
niec dorasta — jego budźcie. Kości mnie bolą
od życia: puchu mi potrzeba, poduszek mi po-
trzeba... Wy tego nie macie... Głód — waszą
niańką. Krew w zanadrzu nosicie i znaczycie
nią czoła potępieńców. Głód, krew i niezisz-
czone pragnienia. Prometeusz pragnął... wiecz-
nie iść, iść i iść — tego żądacie... I nigdzie wy-
poczynku... Nogi mnie bolą — nie mogę. Wiem
już: poznałem was... przymierze djabła z ar-
tystą... Dwaj prometeusze... Nie pójdę po ogień:
ręcem sobie poparzył.
A jednak zrywa się z łóżka, świecę już za-
palił, boi się cienia własnego...
— Drap jeszcze, drap w okno, szatanie!
Ustawiamy szubienicę przed oknem, rzucamy
na nią wisielca.
— Nie poznajesz mnie, bracie? oh! jak boli
powróz...
Za sny nasze... pomścić mnie miałeś... A te-
raz położyłeś się i pilnujesz, by ci poduszki
z pod głowy nie wydarto.
— Drap mocniej, drap w okno, szatanie...
Słyszysz, jak łzy jego szeleszczą. Głowę na rę-
kach oparł i płacze... Drap mocniej! Zrywa
się — oczy jego gromom podobne... Ubiera
się — odchodzi... Za oknem burza go przy-
wita — on nie patrzy... Za oknem pioruny war-
czą — on nie słucha... Za oknem wicher siep-
nie go po twarzy — on nie czuje... Już idźmy,
szatanie, uratowaliśmy człowieka... Może wisie-
lec nowy — mniejsza o to: i nas powieszą...
Idźmy dalej, szatanie... Na ciche łoża dziewicze,
w grona młodzieńców obłąkanych, w głuche
domostwa nędzarzy... Burzą wiejmy, wichrem
wiejmy! Nie dajmy im zasnąć... Świtby prze-
spali... Bogaby przespali... Idźmy prędzej, szata-
nie!... My nierozdzielni, my jedyni w sobie, —
my dwaj bogowie — ja i mój brat szatan.,.
Napiszę ci wierszyk w albumie... Wiem, że
go przeczytasz, że czytać go będziesz całe ży-
cie, bo to dla ciebie, bo to w twoim albu-
mie... Wydadzą cię za mąż — mąż twój bę-
dzie bogaty — Bóg wie zresztą: może bogaty,
może nędzarz wielki — złoto czasami od łach-
mana nędzniejsze... A ja napiszę ci wierszyk...
Przeczytasz, bo to dla ciebie...
Łez kilka rzucę, przeplotę wiązanką kwia-
tów... Roztworzysz kiedyś album od niechcenia,
zamyślisz się i spytasz: „skąd tyle kwiatów koło
mnie?"
A wierszyk mój, to dziecię drobne, które nigdy
nie umiera, stanie przed tobą, i znowu zamyślona
spytasz: „skąd się też tyle łez wzięło koło mnie?"
Tak!... łzy i kwiaty, kobieto...
A jeśli je rzucam, to na to, aby bolały i aby
ci mogły być niebem...
Napiszę ci wierszyk w albumie... Przeczytasz,
bo to dla ciebie...
SAMOTNOŚĆ.
Niema przy mnie nikogo... Którzy byli —
odeszli, nowi — daleko jeszcze...
— Chodźcie! pokażę wam nową sztuczkę.
— Sztuczka nowa, sztuczka, — wołają...
— Uspokójcie się... Żarcik restauracyjny:
nic więcej.
Kto chce kawałek łańcucha w podarunku?
Wszak płacicie za łańcuchy. Za darmo od-
dam... Dwa arszyny łańcucha w prezencie...
Bądź pozdrowiony, młodzieńcze, który się śmie-
jesz pełnem gardłem... Pójdź do mnie na pudla...
— Co to było? co było? — krzyczą...
— Nic... ślina... — odpowiadam...
— Warjat jakiś, warjat! — wyją.
— Tak, warjat... Zaraz się na latarnię wy-
drapię. Do widzenia, szlachetni panowie... spiesz-
cie się do biur... A nie zapomnijcie łańcucha...
— Hej! tłumy... X. na mydle zbankrutował!
śmierć miljonera...
Rzucili się łokciami i wzrokiem na miejski
kurjerek i popłynęli w nicość...
Stałem przy latarni i patrzyłem na nich
długo, długo jeszcze.
HIGJENA.
Zdrowo jest usiąść na złoconym ołtarzu,
opić się ambrozji i mówić przez chmury: „jam
jest cielcem waszym, o śmiertelni". Czasami
cielec z sąsiedniego ołtarza uszczypnie w szyję,
albo głośniej językiem mlaśnie — wtedy ludzie
zbierają się na wiece, z mądrym szelestem
swoich mądrych ksiąg karty przewracają —
i to jest także bardzo zdrowo...
Zdrowo jest głowę oprzeć na ramieniu ślubnej
hetery i zamówiwszy w restauracji porcję ideałów
na dwie osoby mówić przez zęby: „otośmy mo-
tłoch przerośli o cały gabinet restauracyjny".
I zdrowo jest po same uszy w trawę się za-
nurzyć i oblepić się malowankami moralności,
a kiedy słońce wyjdzie opromieniać, trawy za-
wołać stróża nocnego i kazać, by je przyareszto-
wał i do cyrkułu odprowadził... Lecz jest w aresz-
towanym słońcu wielka pycha i litość dla trawek»
przyziemnych, — i to jest bardzo niezdrowo.
Niezdrowo jest być siewcą ziaren po ugo-
rach, kędy objął panowanie perz, i wisieć na
szubienicy, ale jest zdrowo być cieślą szubie-
nicy i mieć swój mały ganek w społeczeństwie
i rodzić rachityczne dzieci...
SZAŁ.
Powódź snów. — Lecą, jak zbłąkane ptaki,
zwijają się, pędzą...
— Hura — ha!... hejże — podpalajmy niebo...
Odkąd niebo podpaliłem pożarem mego prze-
kleństwa, stygmat bólu wycisnął mi djabeł swoją
piętą, i boska moc moja sama się poznała w so-
bie...
Będę burzył...
Już, jak płatki blade, fruwają gwiazdy koło
mnie, odczepiłem je od słońca, oderwałem, rzu-
ciłem.
Tam stada ludzkie rozpychają się o kawał
ziemi, którą morze zaleje i wrzuci na miljon
lat w wodę. A oni biją się o nią — przeklęci...
Już wytaczają armaty i zębami za kudły się
chwytają. A ja patrzyć muszę, jak się krew
leje — głupia, zła, czerwona, niewinna krew
ludzka.
Ot! — i taki bóg ze mnie niezdarny.
Tyle, że kląć umiem, tyle, że widzę, czego
oni nie widzą — niezdarny bóg!...
Podaj mi, starcze, twoje suche dłonie, ochło-
dzić chcę się...
Tyle zmarszczek... Pewnie cierpiałeś bardzo?
Odsuwasz się ode mnie, jak od widma dżumy
i błogosławisz nie mnie, jeno tamtym. O star-
cze, starcze! Więc nie bolałeś nigdy nad nim?
Więc to jest wszystko tylko snem we mnie!...
A ty głuchy, ty pomarszczony, ty stary sta-
ruszek — nigdy nie płakałeś? i nie kochałeś
nigdy? I tak wiecznie błogosławiłeś? — O, nie-
dobry starcze — podejdź! kamień ci do szyi
przywiążę z litości i zepchnę cię do wody.
Nie! nie! dajcie mi trochę złota do kieszeni,
ustroję się w blaszki i pójdę walczyć o miłość
kobiety.
Już utrefiłem włosy i kwiaty kupiłem na
targu: patrz dziecinko, jak pachnie kwiatuszek...
I powiedz, kobieto, czy tak źle na świecie?
Tam gdzieś wojna — ale to daleko — tam
gdzieś przekleństwa oberwanych —- ale to da-
leko, tam gdzieś i tybyś mogła być człowie-
kiem, ale i to daleko! — o daleko. Precz!...
CHIMERA.
Prosił mnie anioł, abym go nienawiści uczył...
Zaprowadziłem go do Rzymskiego kościoła...
Zapłakał...
Pytał mnie uczony, w którym sklepie filo-
zofję kupiłem. — Szynk mu palcem pokaza-
łem. Wszedł i nie wrócił.
Prosił mnie fryzjer o radę. Kazałem mu
okraść pryncypała. — Sypiać odtąd nie może...
I tak właśnie jest dobrze. Nieraz chciałbym
za cenę modnych peruk sen odkupić u wszyst-
kich fryzjerów i okraść ich z pryncypałów, ale
mój uczony z szynku jeszcze nie wrócił i anioł
łez nie otarł.
Dziwnaś, moja kobieto. Znienawidziłaś mę-
ża — oddaj się innemu. Mówisz, że prostytu-
cji się boisz... Cóż ci na to poradzę? Boję się
rozmowy z tobą.
Był młodzieniec... A że młodzieniec był —
kochał... Ośmieszyłem go... Znienawidził mnie
za to, ale już nie kocha. Szukałem właśnie ta-
kich młodzieńców.
Związali mnie i wrzucili do piwnicy. Jacy
śmieszni. Myślą, że w piwnicy mniej się lito-
wać nad nimi potrafię, niż w salonie.
A kiedy przyjdzie sąd ostateczny, ze smołą
kotły poustawiają i gotować nas będą. Tak się
zdaje niektórym... I zdaje im się, że Bóg smoły —
Boga się wyprzeć może, tak jak oni, i sądzić
ludzi według lat służby państwowej będzie.
Pytali, gdzie moje spichrze? Gdzie moja
żona i dzieci? gdzie pług mój? pytali... Smutno
mi było, ale się śmiałem...
Dziś ja ich pytam, gdzie są ich zasiewy?
Gdzie Bóg i wiara? gdzie miłość?...
I narachowałem tysiąc prostytutek po do-
mach publicznych, i tysiąc głodnych drogę mi
przeszło, i tysiąc więźniów patrzyło na mnie
przez kraty.
Śmieję się, ale mi smutno.
Czci i szacunku żądają. Ten, że miał dziada
w senacie, ów, że na porcelanie zarobił, tamta
jeszcze, że ma koronki modne... przy majtecz-
kach.
Dawniej gniewali mnie, teraz — poziewam.
Za to, gdym raz przez nieostrożność pod
ich oknami nogę złamał, ziewali tylko... Niech
ziewają... Czas przyjdzie — gniewać się będą.
RZEŹBA.
Nakazem mej potęgi własnej wypędzony
z domu, od skał górskich zacząłem odłupywać
granit i oto lata całe rzeźbię człowieka...
A tam — w nizinach, gdzie słychać tylko
z pod nóg mych uciekające potoki, stoją rzeź-
nicy — faryniarze i z ust do ust podają so-
bie słowa.
„Jaka szkoda... Tyle siły ma... Ile też wie-
przy mógłby nam naszlachtować".
BOLESNA HUMORESKA.
Śni mi się czasem pogrzeb persa — Fir-
duziego.
I widzę jednocześnie, jak niosą przejecha-
nego przez tramwaj chłopca. Strzępy ciała tylko
zostały...
Biegną praczki z kijankami: „czyj to trup?" —
Pytają.
— Firduzi umarł — wołam.
Otaczają mnie wkoło.
— A co za jeden był?
— Firduzi — jenerał pruski.
Pobiegły wszystkie, byle twarz zobaczyć
i zapamiętać ją na całe życie — „pruski je-
nerał".
A ty, chłopczyno cicha, śpij spokojnie. By-
łeś może parobkiem parobków, albo Firdu-
zim — jednaka sława: uczcili w tobie pruskiego
jenerała.
REZYGNACJA.
Jak się znużę, wystrugam sobie biczyk trzci-
nowy, uwiążę doń talara i będę szukał po świe-
cie hołdów. Bo tak, czy owak zawsze mi na
grobie napiszą, ile zjadłem obwarzanków i ile
było w moim apetycie cnoty.
POCZUCIE MOCY.
Wyśmienicie, mój blady doktorze! Poznałeś
moją chorobę: ja teraz uleczę cię ze zdro-
wia... Schowaj termometr: nie dla mnie... Szkoda,
że twój zgangrenowany pacjent nie doczekał
ranka. Wzięlibyśmy się we trzech pod rękę
i pokazalibyśmy światu tryumwirat. — Nazwał-
bym go sfinksem...
Śmiejesz się?! — to dobrze: nie prędko
zachorujesz.
Pytasz dokąd idziemy? Wszystko jedno, le-
karzu, tu czy owdzie.
Wszak znałeś dotąd wszystkie drogi... Mama
pokazała, ciocia, profesor... Tak było...
A jam nigdy nie wiedział... Wieczniem szu-
kał... Błąkałem się...
A kiedym pół świata zeszedł, natrafiłem za-
ledwie na ślady własnych stóp. Ot i tyle.
Mówisz: „sława..." Dziękuję... Taka tania...
Za jeden poczęstunek, za jeden niuch tabaki...
tylko się płaszczyć trzeba... Jużbym nie stra-
wił...
„Społeczeństwo?" — Drwisz doktorze... Niby
te kupki złota? A widziałem wczoraj stolarza...
Obstalunek na sto trumien... Dla kogo?" —
pytam...
— At zbrodniarze...
A to byli ci, co chcieli jakoś tam inaczej...
Niczego sobie — prawda?
„Bóg" — mówisz... Odkryję ci tajemnicę...
Poszedł na spacer oglądać kwiaty, które stwo-
rzył nad rzeką. — Pośliznął się i — utonął...
Nie wiedziałeś? — to dobrze! możesz jesz-
cze zachorować. Ale jest inny... Nie rozpaczaj.
Tam — z tych ambon sfruwające gnomy... Po-
klask, jeszcze jeden poklask... jacy oni wy-
mowni!...
Chodźmy! nie lubię cyrku! Wracam do domu
warjatów.
DOLOR VITAE.
W bezdnach błękitu utopiłem oczy, a słońce
krwawiło mi się na czole, jak zbrodnia, a lu-
dzie biegli, jak pijani, gryźli się i wyli z bólu,
jak szakale; i dokąd idą, nie wiedzieli, i moc
własną nogami deptali... A gdym za sobą ich
wołał, potrącali mnie i bili, jak zbrodniarze,
i oto krew mam na czole czerwoną, jak zbrod-
nia, i słońce krwawi mi się na czole czerwone,
jak zbrodnia, i tak po wieki wieków jeszcze
będzie...
Pogardzili mną bracia i precz od siebie na
śmietnisko odrzucili, jak wiór niepotrzebny;
z wilgnych łąk zła choroba ku mnie podpełzła,
a śmierć się wije po płocie i szczerzy zęby na
mnie, i nie wiem, poco to wszystko? i bez-
bronny jestem, jak ten wiór na śmietnisko wy-
rzucony, i tak po wieki wieków jeszcze bę-
dzie...
Tak w piekle pisane było — ból i niemoc —
krzyk rodzącej niewiasty — śpiewy niewolników
ślepych — jęki suki zabijanej obuchem — tak
w piekle pisane było, i tak po wieki wieków
jeszcze będzie...
DEDYKACJA.
Którzy łakniecie i szukacie, którzy nowych
ścieżek szlaki wydeptujecie...
U ramion waszych skrzydła wasze, w dło-
niach waszych moc wasza.
Nikogo nad wami i nikogo poza wami.
Spójrzcie tylko!
Iżbyście byli jako słońca, których dłoń mroku
nie zadraśnie... Iżbyście byli snom podobni, które
się oblekały w ciała w wizjach poetów...
Tak was wymarzyłem, boleśni! takich prag-
nąć was będę, o smutni!...
BURZA.
Raz na lat sto, raz na lat tysiąc z mrocznych
otchłani, które nad człowiekiem wiszą jak fa-
tum — wstają mary przeczyste o głowach anio-
łów cudnych, budzą się do lotu białe czynu
gołębice... Raz na lat sto, raz na lat tysiąc pę-
kają ciężkie okowy myśli, i człowiek w nagie
rzeźby ukochań swoich wpatrzony sam nagi
wychodzi na słoneczne tchnienia...
Lecz oto sępy czarne owinęły go wkoło,
szelest chmur się rozrósł w hałas gromów...
Burza! Burza!...
Ja wiecznie wojowniczy duch łamię, walczę...
Dziesięć kościołów rozbiłem na miazgę, sto
bogów o ziemię powaliłem... A ilekroć bracia
moi, te biedne szczenięta nędz wszelkich, zwy-
cięstwa moje zobaczą i umarłe kadłuby bogów
nogą dotkną, pędzą za mną, jak oszalałe i krzy-
czą: „zwycięstwo!" A ilekroć zza mgieł ciężkich
wołam słońc nowych przeze mnie dojrzanych,
oni z płaczliwością dzieci mgły swoje stróżują
i wiążą moje nogi, abym nie szedł dalej... Ja
wiecznie wojowniczy duch, wydzieram się z ich
więzów, łamię, walczę...
Burza, burza!...
Sto lat, lat tysiące czekałem...
Otwieram nozdrza na powiewy wichrów, przy
błyskawicach czytam twarze ludzkie... Śniade
wy, w zmarszczki popękane!
Rozwaliły się ciemnych podziemi ściany,
wysypały się z nich istoty ludzkie na słońce.
One, co dotąd łby chowały pod tapczanami,
pragną się teraz zadokumentować.
I wszystko biegnie obnażone i zatraciło wstyd
sztucznych osłonek.
„Hejże-ho! — hajże! dajcie mi kobietę nagą,
obmytą z hańby księżych nauk, niech się okręcę
jej ciała zapachem i wysączę jady rozkoszy..,"
„Ho-hejże! taczki od rąk mi oderwijcie, bo
chcę niemi ściskać i tulić, bo lont zapalony
muszę ująć w dłonie..."
„Ho-hejże! sztylet w moich dłoniach błysz-
czy, jak słońce, rozżarzona nienawiść piecze
mnie w skroń, jak czerwone żelazo".
„Ha-hejże! dziesięć dni głód mnie tarmosił,
a klecha uczył pełzania, jedenastego zabiłem
bogacza i oto chlupię się w jego krwi, jak
w wodzie..."
Wszystko pragnie się zadokumentować...
Pękają cugle, stosy taczek rozbitych trzesz-
czą na ogniskach, nieszczęsne, bólem wykrzy-
wione twarze patrzą zwrócone w stronę, skąd
ma wypłynąć świt, grom wali, burza stęka-
ją wiecznie wojowniczy duch, ja włóczęga,
idę kurzawą okryty, jak płaszczem, słucham
burzy i burzę roznoszę.
Chodźcie wszyscy, co wam dłonie i serca
pękały, którym nadziei kwiat nie przekwitał,
lecz umierał brutalną nogą zdeptany...
Idę, słucham...
Błogo mi i radośnie... Głuchy fabrykant mnie
popchnął i ksiądz wyklął z ambony, ale klątwy
odpadają ode mnie, jak ciała martwe — jękną,
zastukają pod memi stopami i umrą...
Ludy już ich nie słuchają: oczy wysłały da-
leko, czegoś wypatrują... A oto burza niesie
swoje dzieci, swoje błyskawice...
Po chatach nędzarzy, którym pierś od wes-
tchnień wysychała, kładą się cienie zabitych bo-
gów: wczoraj ich kula dosięgnąć jeszcze nie mog-
ła, dziś — prochy marne... Powciągali wyklęci
swoje łachmany na się, wolność tańczą...
Odedrzyjcie ręce od pracy, idźcie na ulicę...
Poszli z pieśnią nä ustach... Idą krwawe sztan-
dary, idzie przyszłość ludów...
Oprzeć się nie sposób... Porwała mnie fala
ludzka i niesie... Żyd i rosjanin koło mnie, miesz-
kaniec tundry syberyjskiej i gór kaukazkich.
Wszyscy my razem... Niema żadnych różnic...
Niewiasty niosą sztandary... Słoneczno nam...
Usta śpiewają i dźwięki pieśni rozbijają się
o mury kamienic, a jest tak cicho, że słychać
szelest myśli... Daleko, daleko przed oczyma
pochodu posuwa się blada suchotnica... Widzę,
jak jej serce bije pod czerwoną bluzką. Cza-
sem odwróci się, długiem spojrzeniem dotknie
ogorzałych twarzy, jak gdyby dłonią, a od jej
wypieków rzucają się łuny na ludzi... I jest ba-
jeczna ta czerwień na twarzach ludzkich i te
dźwięki pieśni, ginące w czerwonej dali i naszych
myśli purpura... Oplata nas słodycz ekstazy...
Jesteśmy hymnem zawieszonym w błękitach,
jesteśmy tęczą złotych marzeń... Lecz oto tęcza
w gzygzak się wygięła, jak żmija błyskawicy,
pobladły łagodne czerwienie twarzy — jęk —
strzały...
Widzę w bluzce czerwonej suchotnicę bladą
— ręce wyciągnęła do góry, jak gdyby niemi
odjąć miała napastnikom zbroje — zachwiała
się, już jej niema. A ja nie wiem, czy to ona
runęła na ziemię, czy jakaś chmura czerwona.
Płynę, porwany nurtami ludzkich łokci przez
pożar tej krwawej chmury — jęk zgasłej su-
chotnicy gra mi... Owinęły mnie zgrzyty ludz-
kich jęków, chlupot krwi zagadał... Czasami
słyszę za sobą jakiś głuchy trzask, widzę, jak
czyjeś usta mamlą ostatnie przekleństwo.
Leżą tam wpółotwarte na ulicy, jak nieczy-
telna księga — zmiażdżą je kopytami, czy nie
zmiażdżą?...
Raźniej, raźniej świeć, stróżu prosektoryjny!
Musimy wszystką padlinę ludzką przy tej lata-
rence bladej obejrzeć... Oczyma pijanemi wo-
dzisz po mojej twarzy, a ręce kołyszą ci
się, że latarka twoja, jak fala podpłynie i uciek-
nie... Podpłynie i ucieknie...
Jak ci się zdaje, stróżu prosektoryjny? gdyby
tak wszystkie trupy w ten sposób zabite wstały
ze swoich cmentarzy i trumnami uderzyły o ar-
maty żywych — czy starczyłoby knota w twej
latarce dla oglądania tych dziwów?
Ot... znowu zatańcowały ci ręce i zaskakała
latarka, a mnie się zwidziało, że tańczą uśmie-
chy umarłych... Wiesz, kto te zbrodnie rozrzuca
po ziemi? oj! nie wiesz, cyniczny dzieciaku —
to sam Bóg.
Nie przez to, żeby zły był... Przez nieroz-
tropność tylko... Stworzył swoich pomazańców
i sumienia im wapnem wymazał... Stąd krwią
się wszystko maże... A ludzie patrzą na zabi-
tych braci z za okna i mówią:
— Niepotrzebnie przerwali sobie post... Mogli
jeszcze żyć i pościć po Bożemu...
A inni mówią:
— Za wcześnie sobie post przerwali...
Ale to jest już szczytem buntu.
A prosektorja — spokojnie... Co połkną ciał
kilka setek, odczyszczą je trochę, ponumerują
i oddadzą cmentarzom... Później na takim gro-
bie wyrasta róża lub bez — idzie się z cudzą
żoną słuchać wiosny na cmentarzu... „Czy sły-
szysz, kochana, jak bzy pachną?..."
Raźniej, raźniej świeć, stróżu prosektoryjny!
Muszę pamięcią pozbierać wszystkie twarze
trupów, aby niemi uderzać po oczach patronów
mojego narodu...
Sterczą jeszcze na pjedestałach mięsiste
twarze... Bezmyślność jedyną ich barwą... Duże
podbródki zwisają, przywalając ciężarem tysiące
słabych. Krzyż ich obroną. Duszą — armata...
Straszny będzie łoskot tych pękających
pomników hańby, kiedy pioruny w nie wytną.
Słyszę już, jak burza okręca je i skubie im uszy...
Nawet nie słyszą tego... Burzy, która życie im
weźmie, nie słyszą!... Nic... Głuchoniemość ich
majestatem...
Nie widzą, jak chodzę i rachuję trupy... Nie
widzą prosektorjów rozsianych na mękach czło-
wieczeństwa... Nie widzą nic... Niewidomość ich
majestatem...
A burza idzie...
I czego wy czekacie ludzie? Myśli wasze, jak
sokoły uwięzione, trzepocą się skrzydłami o ściany
klatek, a pragną zawrotnej wyży. Cudu, cudu
wam trzeba... Ja wiem, na co czekacie... Przyj-
ścia mego wołaliście w sobie... Sto lat, lat ty-
siące czekaliście, a kiedym przyszedł nie po-
znaliście mnie... Tak wam księża oczy przesłonili
tak wam chaty zatkali od burzy... I oto widzę
mękę waszych czekan i blady lęk przed pioruna-
mi... Ludzie, ludzie wy biedni! Idę i burzę wam
niosę, co zwiastuje słońca, a wy mnie pędzicie...
Co za krzyk nędzy!... Jakie upodlenie...
Oto mnie chwycił jakiś wieśniak za włosy
i wlecze mnie. Drugi i trzeci za nim... Tłum
cały... „Odszczekaj Boga, bo ci księdzem zgru-
chotamy kości..." Wloką mnie... Chcą topić...
A jam słyszał, że włóczęgów grzeją przy włas-
nych ogniskach... Ludzie, ludzie wy biedni!...
Cisza... wszystkie myśli padły na kolana...
Mówca tłumów idzie... W jednej ręce książka
do nabożeństwa, drugą księdzem się podpiera...
Nienawiść rygle od serc mu odwala... Żydów
i niemców każe nienawidzieć, wolność i burzę
każe nienawidzieć, złoto i jadło każe kochać —
nic więcej... I oto uklękły przed nim czapy z pa-
wiemi piórami, jak przed papieżem nienawiści,
bo czują w nim brata swej nocy...
„Żrej, chłopie!,.." Ludzie, ludzie wy biedni!
Huragan nienawiści klnącej zaskoczył mi
drogę, jak bestja krwi łaknąca... Gryzie mnie
w oczy i w uszy, jak dym, wsiąka we mnie, jak
deszcz... A ja idę wśród tego dymu i deszczu,
odrzucam od siebie klątwy i złorzeczenia: wiem,
że słonko moje tutaj przyjść musi, choć go
niema jeszcze... Cicho, kropla po kropli, pa-
dają mi na czoło łzy ludzkie: słyszę je w żalu
i nienawiści, w groźbach i poniżeniu... Jeszcze
burzę rozszaleć potrzeba, jeszcze rozczerwie-
nić gromy, aby łzy te falą grzmotnęły w da-
chy więzień, — jeszcze burzę rozszaleć po-
trzeba...
A jeśli burza ścichnąć zapragnie, posłuszna
biskupim jękom, ja wtedy kształty grubego
szlachcica wezmę na siebie, usiądę na przyz-
bie chaty wiejskiej i będę ją burzę, jak psa,
drażnił dopóty, aż oczy jej się krwią zaczer-
wienią... Albo wyjdę, jak upiór, na słońce, po-
zwołuję wszystkich pijanych i kalekich, szalo-
nych i podeptanych, orgję buntu z nimi zatań-
czę, jak się tańcuje wyuzdaną modlitwę w salo-
nach, i rzucę takie przerażenie wkoło, że zmu-
szę do lotu orłów...; Ja wiem, ja wiem: budzą
się już w moim narodzie ptaki dumne rodu
królewskiego — tylko burzę rozszaleć po-
trzeba.
Sto lat, lat tysiące czekałem...
Próżno mnie nęcisz, starcze, w cienie jatek
mięsnych... Nieprędko, nieprędko jeszcze spocz-
nę — w cieniach barykady siądę wtedy, tak
jak się siada w akacji lub kasztana cieniu,
i będę śpiewał tym, którzy umrzeć mają...
O jednym, jedynym Bogu: o potędze czło-
wieka... Dziwnie oczy ludziom odskakują od
mojej pieśni... Zmętnieją, przerażą się i cofną...
I oto myśli wynoszę kędyś ponad głowy
i widzę, jak pode mną pełza to mizerne i brud-
ne, to złe — wszystko... Widzę braci moich
czerwonych krwią i czarnych od ślepoty — nę-
dze ich wytarzały w błocie, czad zbrukał... Tam
mewy moje białe, myśli alabastrowe, oślepłe
z bólu, zepchnięte na dół, podarte leżą i po-
łachmanione na strzępy, — brudne, jak na bar-
łogach szpitalnych, ulicznice...
Depce je tłum pijany wódką i okrzykuje za
swoje siostry.
— Daj no mi, przyjacielu, noża, bo sąsia-
dowi muszę urżnąć głowę i zabrać mu pienią-
dze za sprzedanego wieprzka. Niech żyje wol-
ność!...
— Nie ruchaj się, nie ruchaj, przybłędo,
ino oddaj, co masz, bo teraz sprawiedliwość
nastała.
— Wódki mi dajcie, bo mam ogień w be-
bechach. A ty, ścierwo, siadaj i pij ze mną,
a jakeś to sam mnie uczył, nie wstydaj się
mnie teraz... Jak równość, to równość...
— Alleluja! a widzicie: mówiłem wam, że
ludzie wolności niosą wam niewolę... A kysz,
a kysz! Do spowiedzi dziesięciny znosić, jaśnie
dziedzica słuchać... W imię Ojca i Syna... A pa-
miętaj tam, Grzegorzu, sprzedać krowinę i przy-
nieść resztę za pogrzeb.
— Alleluja! precz z ludźmi wolności...
— Niech żyje wolność!
— Widłami! widłami go, kumie!
Czarne koszlawe mary... Nóż i krew im na
imię... Wyszpiegowały wolność i chcą ją okraść
zaraz, tak jak opasłe mnichy okradły Chry-
stusa...
— Niech żyje Chrystus!
— Niech żyje wolność!
Dwa stada rabusiów... Mnichy i złodzieje...
A teraz splotły się w tan i dalejże! W imię
wolności i Chrystusa przeciw wolności...
Idę, słucham... Goni mnie zewsząd wycie
bestji ludzkiej... Człowiek oderwał ręce od ce-
pów, umoczył je we krwi, a teraz kłapią mu
zęby na widok żywego ścierwa... Gryźć, a gryźć,
a motykami dobijać ostatnie oddechy, byle raz
się zasycić...
Pędzą...
Sam proboszcz uczył ich tego.... Później
szlachcic uczył... Obaj teraz wparli się nogami
w ziemię i batożą ich Chrystusem.
— Niech będzie pochwalony, wielebni. Wy-
rżniemy naprzód ludzi wolności, a później ży-
dów pod topór.
Pędzą...
Wszystko im jedno, kogo i na co rżnąć:
muszą wykąpać w krwi całe tysiąclecie pa-
pieża...
Omroczałe ich twarze rzucają ponure cie-
nie. Samo słońce, zda się, niezdolne ich ogrzać...
W oczach ani jednego uśmiechu — wszystko
wygasło.
Siwy mróz chodzi po tłumach, smaga wich-
rem i śmieje się...
— Do mnie, do mnie plemię ludzkie. Może
w pazury złapię kogo i oddam śmierci.
Z chat, ze stodół, zewsząd — jak na od-
pust — płyną tłumy. Na czele ich oprawcy.
Kroki ich szorstkie, ponure, pewne siebie. Z za
butów sterczą krótkie batożki rzemienne: sym-
bol ideałów...
Jakaś posępna groza wieje od nich... Idą
w okrutnym milczeniu... Nie patrzą na siebie,
jeno oczy utkwione mają w przeciągłym wyciu
błękitu rzuconego nad czarnym borem.
Lecz oto nagle wyciągają z chaty jakąś ko-
bietę.
Silne łapy omotały się o jej włosy.
— Z mężem nie żyje... Trzeba jej pięćdzie-
siąt... Sąd, sąd...
Rzucili ją nienawistnie na śnieg... Zdzierają
cienką spódniczynę... Raz, dwa — raz, dwa...
Jękliwe, głuche wycie ludzkie...
Cieszą się starce, radosna patrzy młodzież,
kobiety z pod chust grubych wychylają twarze
roześmiane pełnią szczęścia. „To mi sądy... Dzień
sprawiedliwości nastał na grzesznice..."
Śmieją się...
— A bić ją mocniej!...
Furczą baty... Jęk po uszach wali, jak zdy-
chającej suki skomlenie, a budzi tylko śmiech
i wzgardę.
Lecz ciszej, ciszej! Okrwawione ciało nie
podskakuje już i nie drży, omdlałe leży na
śniegu, jak drewno. Na ślicznym, białym śniegu
prześliczne młode ciało oszpecone knutami nie-
nawiści ludzkiej.
Wnoszą ją teraz do izby męża,
— O la Boga, la Boga — zafrasował się.
— A teraz jemu pięćdziesiąt — krzyczą...
Chwytają za kołtuniasty łeb, szamocą się —
on rękami ich od siebie odpycha, aż trzeszczą
ramiona, jak dach gonciany.
— Wiązać podragę.
Zarzucili postronek... Związali... Obalili na
ziemię... Już go na śnieg wynoszą, już mu zdzie-
rają ubranie.
— Niech żyje sprawiedliwość!...
I znowu jęk... I znowu śmiech sąsiadów i ra-
dość,.. Patrzy ich Chrystus na to z drewnianej
kapliczki i Przenajświętsza Panienka i cieszą
się, że chłop polski z pokoleń w pokolenia krzy-
żem świętym a batem się pieczętuje.
A baty furczą w powietrzu, aż bolą uszy,
a jęki coraz głośniej dzwonią...
Oburącz ściskam głowę...
Pękają we mnie wszystkie myśli... „Ludzie!
Ludzie!" Zda mi się, przez jakiś sen bolesny
idę... Mar umęczonych mnie obskoczyły roje —
duszą się i dławią, szamocą i przeklinają. Co
spojrzę na kogo, jad nienawiści w oczy mi
wrzuca; co dotknę kogo — śmiechem mnie
odepchnie... I słyszę tylko krzyk tych umęczo-
nych mar, krzyk bitego wiekami człowieka.
Idą mary cichym korowodem... Jakiś czarny
parobczak na skrzypeczce im przygrywa...
Bębni huczny bębenek z dzwoneczkami...
Wyszedł księżyc, stanął ponad lasem, jak
ten upiór, co gdzieś w borach wyje... Mróz
pojęka... A na skrzypeczce grają: „oj, ta
dana..."
I znowu cisza i znowu szelest pijanej myśli.
— Bić złodziei — ktoś warknął.,.
— Niech żyje wolność — zawyli...
Wylękła się jakaś staruszka, co syna zło-
dziejem miała... I, zda się, całą białość od księ-
życa na twarz wzięła i tak pomalowana bla-
dością stanęła jak upiór, co grozę na żyjących
niesie.
— Oj reta, reta! znowu rządy polskie wra-
cają. Znowu bić będą...
A krzyk ten uderzył w twarze inne kobiety.
Przeraziły się wszystkie żony i kochanki zło-
dziei, zaczęły biec do chat, aby ukryć ukocha-
nych.
— Znowu bić będą!... Znowu bić będą!...
Zajęczało...
Ale tłum zagrodził uciekającym drogę, roz-
deptał płacz lamentujących i stanął silny pię-
ścią, nieubłagany...
Ten i ów chwytał za żerdkę, inni kijasów
i pał szukali, lub wydzierali z płotów kołki...
Wtargnęli gromadą do jakiejś chaty — huk-
nęli — przez chwilę cisza była — ktoś drzwi
pośpiesznie podpierał od wewnątrz — runęli na
nie plecami, podważyli kołkami — nagle pękły
zawiasy — drzwi odskoczyły i padły na ziemię,
jak zabite zwierzę.
Z pod łóżka wyciągnęli bosego człowieka.
Krew mu z twarzy uciekła, oczy chował
przed ludźmi, bo zdało mu się może, że tem
chowaniem ukryje siebie od nienawiści i zem-
sty... Czuł ją rozwieszoną nad sobą, jak strasz-
ny pożar, jak powiew śmierci, jak mróz trzas-
kający za chatą... I uczuł, jak ta nienawiść
mrozi go i piecze jednocześnie i widział, że za
chwilę coś potwornego się stać musi, i drżał
jak listek na wietrze...
— Wieprza i beczkę mi ukrateś — mówił
jeden.
— Butyś mi ukradł tego roku — mówił
drugi.
— Złodziei mi na konie naprowadziłeś...
— Dwa motki przędzy ukrateś...
— Psa mi otrułeś...
Nogi się chwierutały pod nim, serce o ka-
mizielę tłukło.
Dwa chłopy mocne chwyciły go za gardziel
i obaliły na śnieg — zaczęła się młoćba. Po
łbie a po nogach, po zębach a przez oczy...
Kije i pały, postronki i kołki... Słychać, jak
zęby wybijane widłami jęczą, — słychać, jak
łamane trzeszczą kości.
A kiedy poczuli, że jęk bitego śmierci już
tylko woła, wspomnieli, że śmierć szybka jest
zbyt dobroczynną i zbyt litościwą i wstrzymali
razy. Podnieśli go i postawili na połamanych
nogach, sznurami do płotu przywiązali...
— Naści! zdychaj na mrozie, podlecu!
Zwrócili się do chat... Kto wie? innego może
już biją, a może modlą się, jak zwycięzcy na
trupach wrogów.
A jemu nagle się wydało, że jakaś mara
złota mu zawiesza ręce na szyję, i uczuł roz-
kosz nieobecności ludzkiej i błogą senność...
Chciał jeszcze raz spojrzeć na ten świat drogi,
a straszny, który go nic prócz złodziejstwa nie
wyuczył, ale przez dwa puste oczodoły spły-
nęły duże łzy krwawe... I znowu zdało mu się,
że wybite oczy tarzają się gdzieś po ziemi,
a śnieg wpycha się im w źrenice, które nie sły-
szą nic prócz deptań ludzkich. I taki żal go
ogarnął za oczami zdeptanemi, i taka litość,
że chciał wyciągnąć po nie ręce i nie dozwo-
lić ich ludziom deptać...
Lecz ręce zawisły bezwładnie i były już
także senne.
A w wiosce muzyka grała...
Ci, co deptali, co bili i pomstowali, nielito-
ściwi a straszni — jutro będą pewnie bici i dep-
tani przez innych, tak jak bito ich i deptano
wczoraj i przedwczoraj, tak jak tysiąc lat temu
ich bito.
Nic to nie szkodzi... Byle zmora pragnień
nienasytnych do chaty nie zaglądała, byle ludzką
juchę rozwątrobić.
— Niech żyje wolność! — krzyczą jedni...
— Niech żyje Polska! — krzyczą inni.
A na skrzypeczce grają: „oj ta — dana..."
Idę, słucham...
W oczach mam tyle ognia, że wszystko
czerwonem mi się wydaje. Ludzie i domy, niebo
i ziemia — krew jedna... Purpurzą się chaty
w płomieniach, noc rozgorzała od pożogi, i na-
wet księżyc poczerwieniał, jak rozpalona cegła,
i stanął nad krwawym lasem krwawego krzyku
pełen. I oto po czerwieniach śniegu tarzają się
ludzkie oczy jakieś wyolbrzymiałe i opuchłe bó-
lem — jęczą źrenice czerwone, pełne przera-
żenia.
Sto lat, lat tysiące czekałem.
A teraz widzę przez rozdarte oczy podarte
me sztandary drogie i rozdeptany brutalną
stopą przeczystych snów mych biały Jeru-
zalem.
To moje słońce w rynsztoku.
Nic, to głodni i niecierpliwi, poparzeni i nie-
ugięci! Nic to. — Tylko droga w świt się po-
garbiła, tylko ścieżki się wygięty równe, tylko
nasz gościniec się wydłużył na dni tysiąc, na
dni kilka tysięcy.
Idźmy głośno!... Niech nas noce usłyszą,
niech nas ujrzą portyki gotyckie, niechaj za-
drżą marmury katolickie...
Popatrz, popatrz, synu wolności, jak jezuicki
Chrystus się wyszczerbił: kamienne mu pękają
ręce, z nóg odkruszona spadła politura — kto
je teraz całować będzie?... Przyszli jeszcze do
niego kupcy, jak do brata, jak do kupca star-
szego i rozsądnego, żeby złotych worów im
bronił, ale on, z serc wypędzony, nie umie już
nawet bronić przedpokojów... Poklepał go po ra-
mieniu arcybiskup jeden i drugi, na czarną kawę
papież zaprosił, pomoc przyrzekają, poparcie...
„Ręka rękę niech myje..." I oto idzie Chrystus
jezuicki w bullach a orędziach do narodu, w li-
stach pasterskich. Kroczy przez ulice miast
ludnych z bagnetem a szablicą w ręku, dźwiga
ciężkie armaty, ostrogami podzwania.
Jeśli głodny jeść krzyknie, on go po zębach
trzaśnie, aż mu oczy na całe życie wywichnie;
jeśli skrępowany na sińce swoje, a na powrozy
się poskarży, — kolbą mu żebra połamie.
Idzie Chrystus, idzie Chrystus jezuicki. Pol-
ska ziemia stopy mu całuje, składa w jego
sakwach podróżnych Częstochowy i Kalwarje,
świętopietrza... Później cicho, jak człowiek opad-
nięty przez zbójców, grzbiet chłopski pod bi-
cze nadstawia. Polska ziemia, ziemia biczow-
ników.
Idzie Chrystus, nogą depce maluczkich, głod-
nym każe się sprzedać w niewolę, skrępowa-
nym błogosławić powrozy. Jednym tylko boga-
czom dłoń podaje przyjazną, siada z nimi przy
stole, jak rajca, Boga z nimi szachruje... Za
Chrystusem-giełdziarzem tłoczy się ciżba bis-
kupów, stada proboszczów się cisną...
Przywlekli z sobą zgraje utrzymanek i bę-
kartów: „płaszczem swoim osłoń je, Chryste!"
Poustawiali wory zrabowanych pieniędzy:
„pobłogosław je, Chryste!"
Poukładali stosy zabitych ewangielją i kara-
binami ludzi: „potęp ich, Chryste!"
Chrystus z twarzą przesłodką na swych
ukochanych proboszczyków spogląda — „co
wy zwiążecie na ziemi, sam szatan nie roz-
wiąże..."
A więc wiązać ramiona i ręce!...
Zdaje im się, że burzę za łeb złapać można,
jak potulnego organistę, i zmusić ją do śpie-
wania gorzkich żalów na śmierć gospodyni.
Ale dumne pioruny już nie dadzą się za-
żegnać modlitwom komedjantów, walą w same
świątynie, aż się trzęsą arkady.
Burza, burza!... Sto lat, lat tysiące patrzy-
łem na upodlenie mych braci zakutych w kaj-
dany konfesjonałów.
Cicho słońca wstawały do życia i cicho marły
w cieniach ciężkich katedr. Kto niewolnikiem
być nie chciał — ginął na stosie. A teraz te
stosy dawne rozpaliły ognie, przerzuciły pło-
mienie od Sekwany aż po Wisłę, burzę grzmocą
po karku...
Hop — hop!... dalej wichuro!...
Biegną w przyszłość młodzieńcy, zaopatrzeni
w wizję świtu, gawiedź księża ewangielją ich
straszy. Ale oni, dzieci tych gromów, synowie
wichrów i płomieni, nie patrzą już w stronę
rozchwianych na wietrze kościołów...
Nawet blade wyrostki, nawet dzieci już z nimi.
Płaczą matki pod amboną chowane, łamią
ręce ojcowie do „świętego spokoju" nawykli,
arcypasterz wyklina, — dzieci polskie za burzą,
dzieci wichrów za burzą iść muszą.
Hop — hop! dalej wichuro!...
Po ziemi, po kałużach brudnych, po nie-
wietrzonych nigdy suterenach wiją się jeszcze
resztki niewolników, karmionych odpadkami
ewangielji. Pod progiem plebanji, pod kapliczką
z drewna, jęczy dola chłopska, przygnieciona
obcasami wielebnych, w pierś się uderza z ca-
łej mocy — „odpuść mi, Panie!"
Na tronie rzymskim rozsiadł się wygodnie
pan tych jęków i śmieje się cichutko śmiechem
żmii.
Ale w ziemi polskiej gromada klęcząca pod
progiem plebanji nie słyszy śmiechu tego, pa-
trzy z wiarą w zaufane oczy Chrystusa.
Tylko z nieba spadła nagle błyskawica i uka-
zała rozmodlonym oczom niewolników drugie
stado niewolników.
Pijane postami, blade, umęczone oczy kładły
się jeszcze niżej pod stopami drewnianych boż-
ków, i anemiczne wargi jeszcze goręcej piły
olej sakramentów.
Dwie gromady ujrzały się i przeklęły się odrazu.
Chrystus rzucił ich łbami o łby, pięściami
o pięście. Walczą o kościoły i plebanje, wal-
czą o swoich oszustów ewangielji. Już kłoni-
cami rozpruwają sobie brzuchy, już krew bu-
cha z gardzieli,
Syn ojcu żebra poprzetrącał, płacze matka
na syna, że jej wybił oko.
— Nie damy, nie damy naszego Chrystusa,
Ząb za ząb, oko za oko... Wypędzimy lub po-
mordujemy heretyków,
A drugie stado warczy:
— Śmierć katolikom.
Ludzie zębami gryzą się, jak psy, kolanami
dogniatają słabe piersi, — chrzęszczą kości,
krew bryzga na czoła... To nic... to tylko wiara
krwią chlupnęła goręcej, to tylko Rzym wybił
parę setek żeber więcej, — tylko ekstazy au-
reola opromieniła czoła świętym męczennikom.
Idę, słucham...
Teraz wiem już, że dla mnie, włóczęgi, świt
za rano wstawał w oczach; że są ciche pod-
ziemia kościelne, w których mroki chodzą po
grobowcach; że po kruchtach klasztornych ta-
rzają się jeszcze haki do wieszania ludzi... Ale
wiem też, że są w przyszłość zapatrzeni mło-
dzieńcy, którzy niecą światła w podziemiach;
że są dzieci, co już mówić litanji nie umieją...
Za dni tysiąc, za dni dziesięć tysięcy, wróć!
fala jęczeń w czasie gromów, błyskawice prze-
lecą nad światem, i padną Rzymy hańby
ludzkiej... Za dni tysiąc, za dni dziesięć tysięcy...
Tylko burzę rozszaleć potrzeba...
Głośniej krzyczcie orkany!...
Leci krzyk wasz, jak tententy tabunów —
coraz dalej, rozpiął grzywę na przestrzenie —
coraz szerzej; coraz bliżej, coraz głośniej się
wznosi...
Słodko mi jest... Poję się hukiem gwiazd
spadających na ziemię, rzeźwi mnie mowa błys-
kawic...
Grają jakieś przecudne płomienie, oczy
oczom je podają młodzieńców, a one rozbłę-
kitnione biegną coraz hyżej... Stróże przeszło-
ści opadną je czasem pełni lęku, zawadzą of nie
nogami, poparzą się i uciekną.
Jest smutne cmentarzysko żywych niebosz-
czyków, którzy czekają powrotu swego ży-
cia — okna przed burzą pozasłaniali — drżą
obaw pełni...
Śnią im się w cichych grobach kwiaty nie-
gdyś żyjące, kwiaty z nadmiaru wrażeń zdy-
chające teraz, jak chore szczenięta. Śni im się
młodość wtóra i urodziny przeszłości i tak
więdną w swych cichych grobach zasłoniętych
od burzy.
I wydaje się im w przedśmiertnej agonji, że
to jedna tylko fala rozbrykana wniosła hałas
w miejsca zabronione przepisami: przyjdzie
miejski sekwestrator i przykuje je łańcuchem
do morza.
Śni im się w cichych grobach.
Nie wiedzą, że to idzie Bóg pełen potęgi.
Wszystkim kwiatom, co truły, umierać każe...
Wszystkim bogom, które wieszczom się śniły,
wstawać każe... Wszystkim aniołom młodym ro-
dzić się, a starym umierać... Wszystkiemu życiu
się przeistoczyć...
Burza! Burza!...
Łamią się stare kształty, jak zbutwiałe mie-
cze, przeciera oczy człowiek z długowiecznego
zbudzony snu. Dnie jego czerwone są pożogą,
pod nogami ma trupy. Anioł zagłady z mie-
czem chodzi za przeszłością, przeszłość z mie-
czem umierającej zemsty chodzi za człowie-
kiem...
Dobijają się... Moce idą na moce, krew we
krwi się topi... A ja, włóczęga z włosami osma-
lonemi od piorunów, z oczami w zbrodniach
wykąpanemi, przedzieram się przez błyskawice,
jak przez gąszcze lasów, i wołam wichrów...
W oczach mam kałuże krwi, trupy się ra-
mion mych czepiają. Widzę poświęcenie pło-
mienne idące na szubienicę; widzę zdradę uta-
rzaną w śmierci haniebnej...
Podobno za każdego zdrajcę zabitego dzie-
sięciu zdrajców się rodzi, podobno za każdego
bohatera powieszonego stu bohaterów wstaje.
Zbrodnia zbrodnie rozsiewa, bohater boha-
terów tworzy...
Wstają wizje przecudne; wstają mary o oczach
błyskawic; wstają czarne, złe upiorzyce; wstają
straszne potwory, — idą, jęczą, jak morze...
Coraz bliżej, coraz szerzej...
Idę, słucham...
Tyle mi się w oczach już zmieniło... Tyle dę-
bów burza powaliła... Tyle kwiatów rozdeptała...
Jakby pobojowisko wkoło...
Tyle grobów, tyle wkoło szubienic... Tyle
myśli niezabitych przez celników, tyle kwiatów
rozkwitłych na nowo.
W oczach łzy mam...
Trzeba teraz łzy przekuć na miecze, na
płomienie, na kwiaty i pieśni...
Siejmy kwiaty!...
A gdy kwiatów nam zbraknie, posiejemy
miecze i płomienie, aby słońce zeszło do pod-
ziemi...
