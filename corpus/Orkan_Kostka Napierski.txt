
Orkan Władysław
KOSTKA NAPIERSKI
POWIEŚĆ Z XVII WIEKU



CZĘŚĆ PIERWSZA
I
 
Działo się w roku , pod koniec miesiąca kwietnia, w królewskim mieście Podhala, w Nowym Targu.
Miano wieszać dwóch hersztów zbójnickich: Czepca i Sawkę.
Ostatnimi laty dwa te imiona — jedno krwawe, drugie mocarnością gromkie — wybiły się spośród imion znaczniejszych harnasiów. Nie było dziedziny lichej, od Bieszczad do Tatr orawskich, gdzieby ich nie wydzwaniano. Toteż wieść o ich pojmaniu rozniesła się lotem jaskółki po Podhalu i w dzień naznaczony na egzekucję ściągał naród liczny, z pobliskich i ostatnich spod hal osiedli, do miasta.
Nie jeno sama ciekawość była tego ściągu licznego pobudką.
Wiadomo: czas to był najcięższych może dla narodu chłopskiego terminów — gdy dość skąpe przywileje, prawa i osłony chłopów nadane im za dawniejszych królów straciły całkiem moc pieczęci swoich, a o wszystkim stanowiły wola i swawola panów.
Tu, w nowotarskim państwie, w królewszczyźnie, nie było wprawdzie tak okrutnego docisku bezprawia jak w dominiach prywatnych, niemniej jednak rozmiłowani 
w swobodzie górale, dużo czulsi niż chłopi nizinni na wszelki ugniot jarzemny, dotkliwie odczuwali to ścieśnienie obręczy na nieschylnych karkach i burzyli się przeciw ręce, która ów ucisk sprawiała. — Żywi podtenczas byli. jeszcze, i nawet w leciech nie nadto podeszłych, którzy pod wodzą sołtysów brali udział w rebelii przeciw uciążliwym rządom starosty Komorowskiego.
Wszystko, co się buntowało przeciw nowym ustanowom praw, jako i ich egzekutorom szlacheckim, nie było tu wcale karygodnym, owszem najdowało tu naokół potuchę i mir. Toteż i zbójnictwo, niejako rycerstwo chłopskie w tej ukrainie góralskiej, było w znaczy niemałej u ludu podhalańskiego. — Zbójnik świat równa« — powiadano.
Naród czuł w sercu, że ta dłoń żelazna prawa, spadłszy na onych dwóch harnasiów, i jego orlej swobodzie zagraża. Ciągnął więc obawą zjęty, aby się naocznie przyjrzeć klęsce swojej i aby protestować choćby ponurą ciszą przeciw prawu, którego dotąd w krwi swojej nie uznał.
Wiadomo też: szubienica w tamtoczesnym osądku górali była jakoby zwieńczeniem honornej sławy zbójnika, i zawiśnięcie na niej wcale imienia jego nie hańbiło; przeto ludzie, jak obyczaj każe, mogli chcieć zjazdem licznym uświetnić pogrzeb skazanych. A niektórzy nieśli jeszcze spodziewanie w sercach, iże coś się stać musi, coś się stanie, co hersztów w chwili ostatniej spod drzewa śmierci oswobodzi. Nie mogli bowiem nijako uwierzyć, iżby telo rozgłośni i hyrni junacy tak bez niczego dali się ukrócić.
W masie narodu, by prawdę rzec, trafili się też i ta 
cy, którzy z uciechą skrytą wyglądali egzekucji zbójników. Byli ,to ci z bogatych gazdów, którzy o komory swe zasobne ciągłą po nocach mieli troskę, albo insi, z natury swej wszelkiemu buntowi wrodzy; tych było jednak znikomie niewielu.
Już od wczesnego rana dnia onego poczęło się miasto napływem ludzi ożywiać. Z trzech traktów głównych: od Waksmunda, Szaflar i Ludźmierza — ściągali chłopi gromadkami, pieszo i na wozach; nie brak też było między nimi bab i wyrostków nieletnich, którym trwoga ciekawości nie dala zostać w chałupach.
Jeszcze cień laski zegara w ścianie kościoła farnego nie stanął na ćwierci dnia, kiedy rynek obszerny zajął się już ludem, przybrał pozór jak czasu jarmarku.
Stały wozy z podprzęganymi końmi w kilku rzędach rozciągłych podłuż zachodniej strony rynku, zaś koło nich i dalej po całym obszarze placu, najgęściej pod stojącym na środku ratuszem, kupiły się gromady mniejsze i liczniejsze, żywo w kołach zwartych rozprawiające.
A nie wszystek tu w rynku naród ściągniony był. Część znaczna, głównie starsi i kobiety, gdy zesygnowano u fary na mszę ranną, poszła za przykładem dążących z grubymi księgami mieszczan do kościoła. Wielu, którzy tu w mieście mieli znajomstwa lub przygodne interesa, roztrąciło się po wąskich uliczkach. Zasię młodzież nieletnia, podrostki, obłaziła zawczasu wzgórze tracenia nad miastem, gdzie już ramię szubienicy z daleka oczy straszyło, aby wybrać dogodne dla patrzenia miejsce.
W gospodzie Jana Węgra, która się na rynek u wy 
 
  
    
 


   
 
 

 


lotu ulicy Ludźmierskiej otwierała, zebrała się też spora wiecha ludzi. Lecz nie było tu tak huczno, jak podczas święta lub jarmarku. Ściszona gwara bulkotała tu ówdzie przy stołach; podnosiła się i opadała w szepty jak woda na mieliźnie; głośniej tylko westchnienia się wydzierały przy rzadkim dźwięku szklenic.
Niektórzy siedzieli w zupełnym milczeniu, jakby tym winem, które stało przed nimi, potraci.
Tak w mrocznym kącie izby przy końcu długiego stołu siedzieli dwaj już niemłodzi junacy. Dzban zielony wina stał przed nimi mało co nadpity, a oni głowy pochylone sparli na dłoniach nad stołem i patrzeli gdzieś przed się w osępieniu, srogo sumując. Niekiedy westchnienia ciężkie podnosiły im serdaki na piersiach lub wydobywały się jak spod skały przytłoczone słowa:
— Tak, tak, Jasiu...
— Tak, tak, Jędruś...
I za chwilę z cięższym nawrotem to samo.
Kontrast stanowili ze sobą owi dwaj bliscy, jak się dało uważyć, towarzysze. — Jędrek, zwany Chowaniec, był wzrostu wysokiego, śmigły; twarz miał białą, w kolorach, jakby się od płomienia wnętrznego zażegła; włosy jasne o połyskach miedzi; wąs nieduży o żółtawym odcieniu; oczy modre i nie do smutku. Gdy mówił, gdy coś wspominał, zapalały się w nich ogniki dziwnie lekkomyślnie, dowodzące fantazji jak i zuchowatości junackiej. Zaś towarzysz jego, Jasiek Orawiec, był to chłop krępy, zwięzły w sobie; twarz miał na pozór groźną; brwi duże, i ogromne jak wiechy, płowe wąsiska. Do twarzy swej, tak srogiej, miał jednak nieco przykrótki wzrost. Odziać go w zbroję, posadzić na 
 
  
    
 


   
 
 

 


konia — byłby zeń rycerz okrutny. Lecz kto by się złudził tą srogością, wnet by odpadł lęku, spojrzawszy w jego oczy. Były to oczy dziecka lub kobiety: łagodne, tkliwe, i tą tkliwością serdeczną aż łzawe. Cała łagodność jego gołębiego serca przez te oczy się wylewała. Mimo tej różnicy wielkiej, jeden teraz smutek. ich gniótł, niemoc jedna tłoczyła ich piersi.
— Tak, tak, Jędruś...
— Tak, tak, Jasiu.. Nie będzie już z kim wylatować nad uherskie peszty... 
— Hej, bo nie.
— Ani kupcom majątku umniejszać...
— Hej.
— Ani pychy żupanów ukrócać...
— Bo nie.
— Ani stromych kaszteli dobywać...
— Jędruś, nie mów, bo mi serce ze żalu roztaje.
— Nie pójdziesz już ze Sawką po barany księcia Rakoczego...
Jasiek począł sapać, pociągać nosem i mrugać oczami.
— Pij, bracie! — trącił się z nim Jędrek. Jasiek posłuchał.
— Telo, cobych łzy pił — rzekł odstawiając kubek. Mówili półgłosem i, choć w izbie nie było gwaru
dużego, słowa ich nie dobiegały uszu opodal siedzących.
Jan Węgier, chłop zwalisty, o przebiegłych oczkach, stał oparty o ladę za szynkwasem i pozierał po kątach izby z wyczekującą gotowością. Flasze i dzbany stały napełnione, mało co napoczęte. 
 
  
    
 


   
 
 

 


— Nie smakuje dziś wino — ozwał się z wyrozumieniem, zwrócony do najbliższej grupy.
— Coż poradzić. Nie w każdy dzień ma i wino smak — odrzekł ktoś wymijająco.
— Jeszcze trzy godziny — popatrzał na klepsydrę. — Wybrano pono z umysłu południową porę, aby mieć jak najliczniej świadków onej srogiej egzekucji, dla odstraszenia i przykładu w tych czasach niepewnych.
— Dzieci niech straszą.
— Hej! — uśmiechnął się potakliwie szynkarz. — Powiadają, że ściągnięto na dziś do miasta wszystkich hajduków dworskich z okolicy. . Z Ustupu, z Szaflar, z Gronkowa. Nawet od pana Lisickiego z Łopuszny miano pożyczyć ludzi.
— Siła biedy na jednego.
— Pono to stało sie na wyrażone obawy landwójta, że ich towarzysze sprzysięgli mogą próbować odbić. He! he! — roześmiał się. — Ze samego środka miasta — spośród pajuków i rajców — niby dziewczynę z weselnej komory. To śpas byłby!
Wodził w uśmiechu przebiegłymi oczkami po twarzach gości. Jakoś nikt nie przywtórował śmiechowi jego.
— Ale przewidujący ojcaszkowie miasta — dorzucił szydnię — dobrze zaopatrzyli podziemia ratusza: drzwi grubo kute, podwójne, kraty jak w zamczysku...
Przy końcu stołu milczenie posępne dość długo stało między dwoma schylonymi czołami przyjaciół. — Ej, żebych tak miał moc! — westchnął Jasiek.
— To co byś, bracie, począł? 
 
  
    
 


   
 
 

 


— Ozwaliłbych ten ratusz, miasto bych całe ozburzył...
— Ba!
Nachylił się Jasiek jeszcze bliżej ku głowie Jędrzka i patrząc weń tymi łzawymi oczami znad mioteł płowych, żebrał:
— Jędruś! Czyby nie spróbować?... Straż mała — ze dwudziestu miejskich. Skrzyknąć by chłopców dobrych — aniby się postrzegli...
Jędrzkowi oczy się zjarzyły jak ku zabawce, lecz wnet zgasły.
— Kieby nie starościńscy... Dwór blisko. A bez hałasu by sie nie obeszło.
Jasiek się zmartwił.
— To też. Bez hałasu by sie nie obeszło. Ale co począć? Powiedz.
— Może sie co nadarzy...
— Bóg by dał, święta Anna, patrunka nasza. Jużbych jej ofiarował dziesięć świec na ontarz w mieście i jedwabiu drogiego na sukienkę z najpierwszej wyprawy do Luptowa.
Przez okno stwierdzić się dało: rynek się zagęszczał ludem. Msza ranna widać się kończyła. Fury też nadjeżdżały z wylotów narożnych ulic, wysypując na bruk nowe gromadki Podhalan.
Do gospody napływało coraz więcej ludzi. Szynkwas był już w oblężeniu, ławy wolne przy stołach zajmowano. Węgier przywołał do pomocy córkę, której zlecił stanowisko za ladą szynkwasu, a sam kręcił się wśród gości. Gwar się rozwiązał. 
Wkroczył do izby, widny ponad insze głowy, soł 
 
  
    
 


   
 
 

 


tys klikuszowski Piotr Czerwiński. Za nim postępowała córka jego Róża. Przeszli wzdłuż stołów, upatrując miejsca.
Jędrek Chowaniec, czuły zawdy na wdzięki niewieście, wstał rycersko, by zrobić miejsce przy stole.
— Pomk sie, Jasiu — trącił towarzysza.
Węgier też krzepko posunął się ku nim i zapraszając wskazywał drzwi pobocznej izdebki. Jednak już przysiedli obok, a Orawiec jak zbudzony obejrzał się i zarumienił. Niewiast, w przeciwieństwie do Jędrzka, obawiał się i wstydził. Z niezgrabną nieśmiałością cofnął się na koniec ławy.
Węgier postawił przed sołtysem wino. Lecz ów nie śpieszył się wyciągnąć po nie dłoń. Siedział wyniosły, o długich, rzadkich, siwych włosach, o twarzy czysto wygolonej, zbrużdżonej latami i jakby ogniem spiekłej. Obracał zwolna tę głowę wysoką, patrzał po czołach ludzi — a miał brwi wzniesione w górę, oczy rozszerzone w powiekach krwawych, jakby się czemuś wciąż boleśnie dziwił.
Ludzie siedzący pobok przyciszyli gwarę, z trwożnym szacunkiem pozierając na tę wyniosłą, siwą postać. — Któż by sołtysa Czerwińskiego nie znał lub bodaj o nim z daleka nie słyszał?.. Wiadomo było starszym, a młodzi zaś od ojców wiedzieli: jako on w rebelii przeciw Komorowskiemu, staroście, niepośledni brał udział; jako w lasach obidowskich zasieki sztuczne poczynił i strzelcami je obsadził, aby zatrzymać sprowadzonych przez starostę rajtarów ze Śląska; jako ich wielu tam pobił; jako potem, podstępnie przez starostę do miasta ściągniony, więziony był i torturom 
 
  
    
 


   
 
 

 


srogim poddawany, co go w sile lat złamało. Stał się jak rozdarty piorunem smrek, śmiercią stygmatyzowany. Od życia też i spraw jego umysł zmierzchły odwracał.
— Pijcie wino, tatusiu.
— Hę? — schylił się ku córce.
Posunęła przed niego kielich z winem. Oczyma ciekawymi przechodziła po twarzach zebranych.
Jędrek, siedzący z ukosa naprzeciwka głową melancholijnie opartą na dłoni, zapatrzył się w piękną sołtysównę.
— Coż tak patrzycie na mnie? — rozśmiała się Róża, napotkawszy wzrok jego.
— Ej, Boże! — westchnął sobie i uśmiechnął się.
— Coż wam tak cięży?
— Świat... 
— Kto by zaś świat dźwigał?
— Dyj to. A ono by mogło być, kieby wej było. — Zagadkami w Dunajcu gadują?
— Skąd wiecie, że ja z Dunajca?
— Po tym orlim piórku na kapelusie.
— Czy to haw ino orłowie piórka zrucają? Nie od razu odrzekła:
— Nad skałami orłowie kołują — na dolinach kawki a hawranie.
— A jakby oreł na doliny spadł?... — zawisł w jej oczach ciemnych oczyma śmiałymi.
— To go ustrzelą...
Sołtys zdawał się nie słyszeć nic  z przegwarki młodych, jakby tu nie był myślami obecny. A niespodzianie do ostatnich słówcórki, kiwając głową wyniosłą, dorzucił: 
 
  
    
 


   
 
 

 


— Tak, tak, starką wypalą mu serce. Milczenie trwożne chwilę przy stole postało. Widno
sołtys klikuszowski swoją wspomniał torturę.
Jasiek Orawiec, oparty brodą na dłoni, z owisłymi smutnie wąsiskami, nie słysząc nic wokół siebie, patrzył przez okno na rynek. W pewnym momencie trącił Jędrzka i wskazał oczyma ku ratuszowi.
— Hajducy;..
Dały się widzieć spoza głów skupionych koło bramy ratusza starościńskie barwy. Jędrek przykiwnął:
— Czas sie zbliża.
— Jędruś...
— Co, Jasiu? Pojrzeli sobie w oczy.
— Tak, tak — westchnęli razem.
Do gospody wszedł z trzaskiem szlachcic lat może trzydziestu, słusznego wzrostu, szczupły, odziany w kontusz niebieski, nieco spełzły.
Posunął się między ciżbą łudzi i pchnął drzwi do bocznej izby.
— Węgier, wina! — zawołał. A gdy ten nie śpieszył się zbytnio, stanął we drzwiach bokówki i szukał go oczyma. — Miał jasnej barwy włosy, toż i wąs nieduży; urodziwym nawet byłby, gdyby nie twarz przybladła i zmętniałe omglą oczy, które zdradzały hulakę.
Ujrzawszy siedzącego w pobliżu sołtysa postąpił ku niemu ze słowy sztucznie afektowanymi:
— Witam, panie Czerwiński! Jak zdrowie? Dawno nie mieliśmy szczęścia widzieć was w mieście. A pan Zdanowski dopytywał się już parokrotnie o was. 
 
  
    
 


   
 
 

 


Sołtys zwrócił nań boleśnie zdziwione oczy i z trudem sprawiać się począł: 
— Bóg zapłać... Bóg zapłać za pamięć... i panu Podstarościemu. On wie, że ja już nie do ludzi... I dziś ja by tu nie był, kieby nie ciekawość Róży...
— A panna Róża coraz to kraśniejsza, aż oczy bolą — rzekł młody szlachcic, nachylając się ku sołtysównie.
— Haj? Nie wiedziałach o tym — zaśmiała się.
— Uroki! istne uroki.
— Wmość już pono skądinąd urzeczon, nie ma przeto obawy. 
— O, nie godzi się szydzić z rzetelnych zachwyceń serca.
— Jakożbych śmiała!
— Jak mi Bóg...
— Nie wzywaj Wmość Boga na daremno.
— Wino podane! — oznajmił gospodarz.
— Zatem, panie Czerwiński — zwrócił się młody szlachcic do sołtysa, przybierając uprzednią powagę — prosimy nie omijać nas i odwiedzić przy czasie we dworku. Pan Podstarości będzie rad powitać kuma i swoją chrzestną córkę — uśmiechnął się na odchodnym Róży.
Jędrek, który niechętnym okiem patrzał na przyśmiechy zalotne szlachcica — skoro ów odszedł, zwrócił się do sołtysówny:
— Któż to taki?
Róża rozśmiała się z widnej bardzo niechęci junaka.
— Pan Gosławski, konkurent, jak go w mieście zowią. 
 
  
    
 


   
 
 

 


— Czyj?
— Juści nie mój, a panny z Pieniążkowic, która jest na opiece u pana Podstarościego. Bogata panna.
— A on widać wiatrów dziedzic. — Po czymże tak uwazujecie? — Po kontuszu.
— Toteż o bogaczkę sie stara. Ino mu tam jakoś chropawo. Panna go nie chce, mówią.
Słowa tonęły we wstającym bulkocie rozmów, którymi przygłuszano niepokój czekania.
Przez drzwi raz wraz otwierane wpadał z zewnątrz szum gwaru stysięozniałego. Rynek cały zaciemnił się ludem.
Ktoś przybyły oznajmił:
— Rajcy przeszli do ratusza. Padło, jak uderzenie wyroczne godziny. Poderwało
Orawca Jaśka i następnie przybiło go niżej. Wiechy wąsisk zwisły ku stołowi.
— Co ci, Jasiu? — szepnął troskliwie Jędrek.
— Mgli mie.
— Nie daj sie żałości. Nie pomoże. Jeszcze też nie po zekucyi. Ja mam jakiesi w sercu czucie, tak mnie pika, że to  sie nie stanie. Co będzie, to będzie, ale cosi być musi.
Szeptał to dla potuchy przyjaciela, ale i sam się tym tużył. W  naturze jego nie pobawiał długo smutek. Siłą jego była wesoła beztroska.
— A pamiętasz ty, Jasiu — mówił — jakeś w Mikułasiu u rychtara w komorze zamkniony siedział. I już ci sie w ostatnim frasunku widziało, że cię nikto stamtela, żaden świętyboże nie wyzwoli. A my z Frankiem 
 
  
    
 


   
 
 

 


Zwijacem zmówili sie, psy my rychtarskie potruli i podkop my w noc ciemną popod ścianą komory zrobili... Jasiek uścisnął dłoń Jędrzka.
— Jędruś, bracie... — oczami dopowiedział. Dały się słyszeć od strony ratusza głuche uderzenia
bębna.
Ludzie porwali się z ław. Wołano zewsząd płacić. Gwar izby otwartej buchnął z wychodzącymi tłumnie gośćmi na rynek.
W ścisku koło drzwi naleźli się nasi znajomi razem. Jędrek pobok pana Gosławskiego, który, nachylając się ku sołtysównie, coś szeptał jej na ucho, na co ona, czerwieniejąc się, uśmiechem odpowiadała.
Dość tego było Jędrzkowi. Bez zastanowy, zazdrością popchnięty, ścisnął dłonią obcężną ramię Gosławskiego. Nad zdumionymi oczyma szlachcica zawisły bezy jastrzębie, napastliwe.
— Co to?... — żachnął się w gniewie.
— Miejsce! Miejsce dla pana! — zawołał Jędrek. I ruchem nakaźnym dłoni pomógł tak sprawnie Gosławskiemu wyjść, iż ten nie wiedział sam, jak wartko znalazł się za progiem.
W  odruchu pierwszym sięgnął do głowni karabeli — lecz, nie mogąc pomiarkować, czy to obraza istnie, czy tak grubo okazana uprzejmość chłopska, machnął ręką i odszedł.
Zajście to trwało jeno moment; nikt nic nie zauważył, jedno sołtysówna, która też głośno się rozśmiała.
— Niebezpieczno, widzę — rzekła — wchodzić wam w drogę;..
A Jędrek przybrał minę potulnego wilczka; jeno 
 
  
    
 


   
 
 

 


oczy siwe śmiały się lekkomyślnie jak dziecku, które coś spsociło.
Rozdzielił ich tłum w rynku. Róża pociągnęła ojca na przejście swobodniejsze wzdłuż ściany domów, a Jędrek z Jaśkiem przeciskali się ku ratuszowi. Po drodze witali oczami znajome twarze junaków, które jak kąkol we zbożu wykwitały tu ówdzie wśród ciżby.
Przed ratuszem zebrała się cała Rada miejska. Stał landwójt Mikołaj Krauzowicz, Jan Bylina pisarz, dalej rajcymieszczanie: Wawrzyniec Szaszkiewicz, Tomasz Rajski, Melchior Czarnota, Wojciech Bryniarski, Błażej Mroszczak, Jędrzej Czubernat, Jan Sienko i inni mniej znaczni. — W wysokich futrzanych czapach, w świtach opuszczanych barankiem czarnym, kuną albo lisem, odcinali się wyraźnie od chłopstwa w ciemnych lub białych owczych czuhach.
Pachołkowie miejscy, zbrojni w toporki i kije, wstrzymywali z wysiłkiem napór ciżby ku sieniom ratusza.
Cichość nastała w tłumie, gdy wyprowadzono więźniów.
Widno ich było z daleka. Stali na podniesieniu, a Sawka, chłop olbrzymiego rostu, ramionami się wyźnił nad głowy hajduków. — Twarz miał orlą, włosy czarne, warkoczami spadające na szerokie sciosiste ramiona. Juhaską o otwartych rękawach koszulę spinała sprzączka mosiężna. Pas mu odjęto. — Niższy odeń Czepiec, czoła włosem skrytego, twarzy ciemnej, wilkiem na boki pozierał.
Pisarz Bylina wstąpił na kamień podsienia, rozwinął papier z powagą i począł wołać wyrok. 
 
  
    
 


   
 
 

 


Sprawki wywoływane. »pracowitego« Czepca Wasyla, syna dzwonnika z Grybowa, głośne w promieniach mil kilkunastu, jako to: napaści na dwory panów — w Glinniku, w Ropie, w Orzechwie — spalenie dworzyszcza w Rogach, zrabowanie Żeglec — nie znalazły snadź aprobaty w milczącym ponuro tłumie. Wiał od nich zaduch krwi i spalenizny, który jeno pomsta wdychiwać rada. W niejednym sercu tkliwszym wzbudziły jeno otrząs grozy.
Natomiast przywodzone na pamięć postępki Jędrzeja z Orawy Sawki, który juhasem był długo u Rakoczego w Zborowie, nim ze zbytku sił na żentycy uchowanych stał się hersztem skrzyknionej drużyny, by na kasztele madziarskie napadać, odbijały się dumą i przychwalą w strwożonych sercach słuchaczy.
Lecz tak rozdalne imiona tych dwu nierównych harnasiów spotkały się w wywołaniu: we wspólnym uderzeniu ich drużyn na warowny Jamgród.
Wyrok głosił wiadomą już poprzód wszystkim karę szubienicy.
Gdy skończył pisarz wołanie i zeszedł między rajców, Sawka potoczył wzrokiem harnasim dokoła i gwizdnął po juhasku.
Odpowiedziało mu z tłumu parę gwizdnięć podobnych.
Na to hajducy szczelniej otoczyli więźniów, stanęli im pachołcy miejscy ku pomocy, i — na dany znak przez landwójta — ruszono naprzód.
Tłum zafalował, kołychnął się na boki i ławą sunąć począł w kierunku mostu na Dunajcu!
Jasiek z Jędrzkiem znaleźli się nieopodal wiedzio 
 
  
    
 


   
 
 

 


nych. Pchani przez  ciżbę, mieli wciąż przed oczyma wysokie czapy hajduków i wyniesioną ponad nie jak buńczuk głowę Sawki.
W rogu rynku przed bramą zajazdu stał zapóźniony wóz tamując pochód. Siedział na nim chłop spasiony, gruby, iż cały półkosz był nim pełny. Był to znany na Podhalu bogacz, Izydor Bielski z Maniów. — Ujrzawszy prowadzonych, począł rechotać szydnie i wołać za nimi:
— He! he!... Harnasie pyszne! zbóje... Siubienica was czeka... siubienica! łotry...
Jędrek, który akurat znalazł się przy wozie, przechylił się i krzyknął mu do ucha:
— Na siubienicy świni nie wieszają, ba ludzi!
Śmiech dookolny przywtórzył Jędrkowi. Grubas ostał pognębion.
Pochód dosięgał mostu.
Dwaj przyjaciele postępowali teraz tuż za plecami straży. Gdy znaleźli się na moście, skąd odsłonił się z nagła widok na bliskie wzgórze tracenia z bielejącym pośrodku drzewem śmierci, Sawka obejrzał się leniwo za siebie, przeciągnął ręce skowane, aż kości zatrzeszczały, i żałośliwie, z wysoka, rozpaczną groźbą zaśpiewał:
Hej!... żeby to Panbóg dał, Coby ja sie wrócieł — Rychlarem bych orał, Husarami młócieł!...
Nie wytrzymał Jasiek Orawiec. Nuta nakaźna go popchnęła. Porwał pierwszego z brzegu pachołka straży, i cisnął go przez poręcz mostu do wody. Gdy po dru 
 
  
    
 


   
 
 

 


giego sięgał, przypadli hajducy. Zamiótł kilkoma naraz, jednak przemoc rąk dopadłych zaciężyła mu u ramion. Powstało szamotanie. — Skoczył Jędrek ku obronie przyjaciela, lecz przez zagródź straży nie mógł się przebić. — Jaśka starościńscy hajducy pojmali i powiedli go do dworzyszcza, które nie opodal mostu tuż nad Dunajcem stało.
Pochód tym wydarzeniem wstrzymany ruszył dalej.
Jędrek się ważył: czy iść za Jaśkiem pojmanym, czy za eskortą hersztów. Lecz ogromniejsze przeważyło. Bez towarzysza czuł się dużo słabszym i opuszczonym.
Gdy minięto most, lud się rozsypał po zboczach i załomach wzgórza, a skazanych poprowadzono na wzniesienie. Niebawem też znalazła się tam cała Rada nowotarska z landwójtem na czele. — Pod ramieniem szubienicy stał już kat gotowy, z grodu sądeckiego na ten dzień sprowadzony.
Gwar ustał. Cichość trwożna zaległa wśród tłumu. I tylko słyszeć się dało niewiadome kołatanie, jakby ktoś w kratę bił skrwawioną pięścią — a może tak serca ludziom kołatały w piersiach — i słychać było dzwony farne, jęczące ponad miastem.
Było akurat południe. Czekano z egzekucją na pana Podstarościego.
Jakoż od strony św. Anny, od dworca starościńskiego ukazał się nieduży orszak i wstępować począł na wzniesienie. — Szedł pan Zdanowski, podstarości, staruszek biały, ale czerstwy jeszcze; z nim szli panowie: Gosławski Stanisław, Chrząstowiecki, Lisicki z Łopu 
 
  
    
 


   
 
 

 


szny, Ustupski z Ustupu, Berwiński, dzierżawca państwa ostrowskiego, Gniewosz, pisarz komory celnej nowotarskiej...
Tych wszystkich — z bliższa albo z dalsza — lud znał.
Lecz po prawej ręce pana Zdanowskiego postępował nieznany góralom młodzieniec, który oczy wszystkich ku swej dziwnej postaci przyciągał. — Był to panicz szczupły, mniej niż średniego wyrostu, o pięknym, bladym niezwykle obliczu. Krucze włosy spadały mu w kędziorach ku szyi i strączkami krótszymi ocieniały czoło. Wąs mu się dopiero sypał. Bródkę miał w klin przyciętą, modą onczesną Wazów. W czarnym był stroju, szwedzkim, z białą naokół szyi kryzą, w szerokim kapeluszu z piórem, w butach wysokich, przy szpadzie. — W orszaku tym wydawał się wielkim jakimś panem.
— Czyby to nie sam król?... — szepnął ktoś z tłumu.
Poszło jak powiew po trawie. Jakaś otucha, jakieś nadzieje tajone poczęły się rodzić w sercach za zjawieniem się na wzgórzu tej nieznanej, młodzieńczej postaci.
Orszak doszedł do miejsca egzekucji.
Na znak landwójta pociągnięto skazanych pod drzewo. Kat ujął sznur...
Groza wionęła po tłumie — tu ówdzie ozwał się szloch niewiast.
Tedy to ów młodzieniec, góralom nieznany, który przybył z panem Podstarościm, wystąpił z orszaku na 
 
  
    
 


   
 
 

 


przód i, zwrócony do landwójta, ozwał się w słowach spokojnych i zimnych:
— Jako pułkownik królewski, mający listy przypowiednie na zaciągi pośród górali i Węgrów, werbuję tych dwu junaków i odbieram ich śmierci oraz wszelkiej karze.
Landwójt zdawał się nie pojmować rzeczonych doń słów. Gdy jednak pan Podstarości przywołał powagę prawa na poparcie żądania młodzieńca, rad nierad, kazał przerwać egzekucję i salwując władzę swą surowymi słowy napomniał zwolnionych, by odmienili łotrowski żywot, a podziękowali Bogu i panu Pułkownikowi za ocalenie.
Lud nie od razu rzecz pojął. Dopiero gdy słowa Pułkownika, podawane z ust do ust, przeleciały po zboczach wzniesienia, i obaczono ocznie, jak uwolnieni dwaj hersztowie przypadli do stóp wybawcy — wtedy całe wzgórze drgnęło, zagrzmiało okrzykiem.
— Niech żyje królewski pułkownik! Niech żyje!...
Młodzieniec tęga momentu widać czekał. Bo, dotąd spokojnemu, zaświeciły się iskrami oczy — wskoczył na głaz wzniesienia i, gdy ucichły okrzyki, począł mówić... 
Nie nowiną góralom były werbownicze mowy — gdy za nieboszczyka króla, a i dawniej, werbowano na moskiewską potrzebę, to na Mołdawca, na Turka — ale takiego odzewu dotąd nie słyszano.
Ten królewski pułkownik jakimś duchem tchnął, który włosy podnosił, a dygot serca się imał. 
Nie pojmowano wiele z tego, co w uszach gromko 
 
  
    
 


   
 
 

 


dźwięczało — ale niektóre słowa, osobliwe, jak strzępy ogniste żagwi dopalały się na sercach, albo jak młoty nakazu dzwoniły w pamięci.
— ...testament ojców... krzywdy, o pomstę wołające... rabowanie praw... Lud jako plewy na wietrze, ziarna pod młyńskim kamieniem... zelżywość ostateczna...
— Już też nadszedł czas... Ojczyzna w grób się stacza... Król u możnowładców w niewoli...
— Od wschodu fale gniewu... Kto stanie przeciw tamą, gdy Pospolita Rzecz spróchniała?... Czerw toczy naród szlachecki...
Szła ona mowa po sercach jak płomień po suchym lesie.
Sołtys Czerwiński, który stał z córką pobliż naprzeciw wzniesienia, począł się niepokoić, sapać, wreszcie ujął Różę za ramie:
— Chodź, chodź du domu!... Nie słuchaj!... To tak jak wtedy, w rebelii...
Trząsł ją gniewnie. Lecz Róża jakby nie słyszała ojcowskiego wołania; z rozchylonymi wargami, z płonącym licem, wpatrzona w Pułkownika mówiącego jak w obraz święty.
— Na was pojrzenie czasu... — grzmiały słowa — Wyście tą tamą, która kraj osłoni... Niech runie, co się chwieje, co śmierci oddane... We was mur trwania — potęga!... Wytężcie jeno wolę, chciejcie — rabujcie prawo ofiary — staniecie nowi rycerze!
— Tatry oto kładą cień na mile... Stańcie wy przeciw słońca duchem — cień od was padnie na pobladłe wieki... 
 
  
    
 


   
 
 

 


— Uwierzcie w siebie — w moc!... Któż jest naród?... Pojrzyjcie po chłopskim lesie...
Od Tatr oderwały się zżagwione obłoki i płomieniem leciały nad miastem. Zdawało się, iż od ognistych miotów mówcy niebo się zapaliło. 
 
  
    
 


   
 
 

 


II
 
Jaśka Orawca hajducy, pojmawszy na moście, przywiedli na dziedziniec podstarościńskich zabudowań, które obszernym czworobokiem na równi nad Dunajcem naprzeciw kościoła farnego leżały, i tu go do aresztu, z lamusa starego na przygodne więzienie przerobionego, zamknęli.
Usiadł na jakimś sprzęcie i długo siedział bez myśli nijakiej, zgasły w sobie, jakby zatracony.
Pomału, gdy zaczął rozglądać się zastanową myśli w zajściu całym, jęły go martwić wyrzuty bolesne wespół ze wstydem, który wprost wytykał:
— Cożeś tym raptem zwojował? capie jakiś. Telo ino, że straż czujność zdwoiła. A potem dałeś sie pojąć hajdukom jak baran — i to na oczach wszystkich!
To go najwięcej martwiło.
— Ja nie wiem — próbował się bronić — jako sie to stało. Jakby to nie ja był, ba, kto inszy, co sie za mnie podstawił.
— Ale tuś ty sie znalazł, nie kto inszy, i ciebie sądzić będą.
— Niech mnie wieszają! 
 
  
    
 


   
 
 

 


— Ba, pomalutku! — niepokój się wmieszał. — Może i to cię nie ominie. Wszczęty gwałt — zabicie człeka przy pełnieniu służby — zamierzone odbicie hersztów...
Uczuł się bardzo opuszczonym.
— Kany też Jędrek? — pomyślał. — Ja by go tak w kłopocie nie ostawił.
— Coż twoje strapacyje — warknął wyrzut — wobec ucięży tamtych? Tam też i Jędrek musiał pójść...
— Musiał, zaiście, pewnie... Dobrze, że choć on tam, skoro ja w zamknięciu — może sie ku czemu przydać...
— Ku czemu by? — wątpienie zabiegło.
— Czy ja wiem sam.:. Nie widno nic... Miałożby sie to  stać?... Jezusie, wszyscy święci, kanyście ino jacy...
Podszedł do kraty okna i wyjrzał na świat.
Okrzyk zmieszany, wielogłośny — zdawało się: wyraz grozy — przyleciał właśnie z oddalonego wzgórza, które zasłaniał bliski dach budynku.
Zadrżał Orawiec w sercu. Lęk szepnął:
— Teraz to sie tam stało...
Trwał, przylepiony twarzą do kraty, i czekał w trwodze, czy co nie zasłyszy.
Cicho już było. Jakiś głos jeden dzwonił — czy złudzenie...
Wrócił od okna, usiadł na miejscu uprzednim i zapadł w długie, tępe osępienie. Oczy, w rozstęp podłogi, w jakowyś dół roztoczny spadły i woziły się bez myśli na przepływających chwilach, jakby gdzieś z brzegu wysokiego patrzył na mętne, beznadziejne, leniwo płynące fale. 
 
  
    
 


   
 
 

 


— Skąd jakie spodziewanie?... Wszystko skończone. Amen.
Stało mu się okrutnie ciężko. Skała stoczona na serce przycisła nawet łzy. Tedy całym wysileniem oderwał oczy zbolałe od onych fal beznadziei i począł nimi wędrować Dunajcem w górę — ku Tatrom...
Zelżał przygniot, gdy tam się odnalazł.
Jęły mu — dziw — przychodzić na pamięć momenty dawno przeżyte. Skwapliwie począł pomagać pamięci i wskazywać miejsca pewne, gdzie się co zdarzyło..
— Jak to było z tym początkiem jego ruszenia. ...Pasł owce na upłazie pod Liliowem. Przyszedł
doń Łukaszczyk Józek, co już od kielku lat na uberską stronę z towarzyszami chodzował, i powiada: — »Pódź, Jasiu, se mną!« — »Kany?« — »Na uherskie.« — »Po co?« — »Po co chłopcy hyrni chodzują. Co tu będziesz — powiada — ziębnął w tych skałach? Czyś dziad? Tam świat otwarty — dziedziny bogate — miasta — wino — freirki...« Zastanowił się Jasiek. Co mu tam wino, freirki — ale by przejrzeć świat... Zdał owce Wojtkowi Skupieniowi. Poszli. Po drodze napotkali towarzyszów Józka. I tak to się zaczęło...
Znowu zbaczyło mu się, jak to z tymże Łukaszczykiem, z Jędrzkiem Chowańcem i z Samkiem Dluhym z Orawy we czwór do karczmy w Mikulaszu na uciechę przyszli. Pełno tam było Luptaków, mieli muzykę, tańczyli. Chowaniec z Łukaszczykiem nie dali się prosić. Tancerze boć też to byli! Nosili się jak wichry. Luptacy, ozeźleni, że to oczy ich freirek ino za tymi skrzydlatymi lecą, z nimi ino tańcować chcą, zapoczęli zwadę. Hurma się ich naleciała, zajęli sienie, dziedziniec 
 
  
    
 


   
 
 

 


przed karczmą. Było tam, było!... A przecie oni we czwór wyrąbali się bez szwanku.
I to mu się przedstawiło, jak po nieszczęsnej wyprawie pod Bereznowicę po statek grafa Hondrackiego, który czterdziestu juhasów uzbrojonych strzegło, obławę na nich wielką uczyniono, wsi poruszywszy na całej przestrzeni, iż się nie mogli nijak ku Tatrom przedostać. Przemykali się między dziedzinami, obchodzili czujem zasadzki przyleśne, ustępowali jak zwierze myśliwcom, klucząc, kołując, aż w lesie pod Kubinem wpadli na drużynę Sawki — i on ich przyjął pod swoją mocną obronę.
— A dziś kto jemu obronę dał?... — podniósł się spod skały serca wyrzut krwawy, i drzewo szubieniczne stanęło znów przed oczyma grozą.
Aby ujść tego nie do zniesienia widoku, począł na nowo przemocą pamięci cisnąć się w zacień załonionych lat, czepiać się onych, jak wiszących nad osypiskiem gałęzi. Wędrować począł niby lasem za latami wstecz, przechodził niepoznacznie od zdarzeń do zdarzeń, w coraz to gęstszą oddalenia mgłę. — Stracił się w końcu z tym pogonem wspomnień jak juhas w chmurach opadłych u wierchu z kerdelem owiec.
Zmierzch już na światło kraty zaszedł, i zmrok obujął kaźnię, nim się ocknął.
Usłyszał spoza ściany znajomy gwizd Jędrzka.
Dźwignął się i bez pośpiechu zbliżył się do okna. Wiedział, co mu oznajmi. — Zdziwił się też niepomiernie, ujrzawszy pod oknem twarz onego uśmiechnioną, jakby z wesela wracał.
— Jakoż ci tam, Jasiu? — spytał, widocznie z kpi
  
 
  
    
 


   
 
 

 


nami. — Dali ci co jeść? Mocny Boże, zmizerowali cię srodze; wyglądasz jak borsuk na przedwieśniu. Nie wezwyczajonyś, widzę, do hereśtu. A jak ci tak padnie rokdwa siedzieć...
Serce Jaśkowe się ścisnęło. Uczuł żal do przyjaciela, nic też nie odrzekł.
— To cię nie minie — kpił Jędrek. — Ty myślisz, że mosty na to stawiają, coby z nich łacwiej było pachołków do wody spuszczać? Pan Podstarości już ci to, wyjaśni. A ba, i landwójt pytał sie o ciebie. Strasznie sie tobą ciekawi.
Jasiek się, mimo żalu, przemógł. Nie chodziło mu o się.
— Jędrek...
— No co? Zdawał się podpity.
— Skąd idziesz?
— Z miasta! — odrzekł harnie.
I z uśmiechem przechwały patrzył na zdziwienie Jaśka. Wytrzymawszy go momentów kilka, rzucił z wysoka:
— Haw sie werbunek zaczyna. Chłopcy piją jak na odpuście.
I śmiał się znów z tryumfem przeciw zdziwieniu tamtego.
— A nie mówiłech ci — dodał z chwalbą— że coś sie stać musi, coś sie stanie, co zekucyję odmieni. Ja to już naprzód czuł.
Jaśkowi coś poczęło błyskać przed oczami. Patrzał w Jędrka uparcie. 
 
  
    
 


   
 
 

 


— Ba! Bo ty nic nie wiesz... He! Jasiu! Szkoda, że cię tam nie było!
Tu opowiedział, co zaszło na wzgórzu. .
— Ale kiebyś był słyszał przemowę Pułkownika!... Jaka to w nas góralach moc... Jako czas na nas przyszedł... Jako Ojczyzna patrzy... Już wiem. Żebyś był płakał.
Jaśkowi już i tak niewiele do płaczu brakło. Łzy radosne miał w oczach.
— A każ jest... — począł jąkać — każ jest ten Pułkownik?
— W mieście był. Teraz je pewnie we dworze. Nieśmiało spytał Jasiek:
— Czy można by go widzieć?...
— Jakoż, skoroś zamieniony.
— Też to.
— Ale wiesz, co ci powiem...? — Wytrzymał moment, gdy ten weń pilno patrzał. — Zwerbuj sie.
— Ja se to już od razu pomyślał... A ty jak? .
— Jako i ty.
— Jędruś, bracie!
—  Jasiu, towarzyszu!
Patrzeli sobie w oczy — ten od ziemi, a ten z góry z kraty.
— Kie tak — ozwał się Jędrek — to ja idę oznajmić panu Pułkownikowi ,naszą wolę i przedłożyć mu przy tym twoją biedę.
— Powiedz, że pokiel życia... do ostatniego tchu! Jędrek zawrócił ku dworowi, który w poczynającym się zmierzchu światłami okien rozbłysnął! 
 
  
    
 


   
 
 

 


Tego wieczora dwór Podstarościego licznych miał gości. Prócz panów obecnych w południe przy niedoszłej egzekucji na wzgórzu, przybyli jeszcze: ksiądz kanonik z miasta, proboszcz ze Szaflar, pan Zdun z Raby i pan Tetmajer z Ochotnicy.
Podejmował ich pan Zdanowski w dużej środkowej izbie dworca — czym gazdostwo jego było bogate. — Stały na stole pobok butle z nalewkami, oszczypki owcze, sery białe, wędliny i ciasta różne. — Przypijał gęsto do sąsiadów i raczył zakąskami. Wyręczał go niekiedy w tej gościnnej uwadze pan Stanisław Gosławski, który się tu czuł niemal domownikiem.
Rozmowy żywe toczyły się" około wydarzeń dnia, a głównie wystąpienia Pułkownika, jego przemowy do ludu. Wypowiadano uwagi otwarcie, gdyż Pułkownika nie było między zebranymi.
— Wierzcie mi, panowie — mówił Chrząstowiecki zwrócony do pana z Ochotnicy i dziedzica z Raby — takiego ognia w słowiech nie słyszałem jeszcze. Mnie starego, a coś za grdykę brało. Nie dziw, że lud wrażał weń oczy jak w bóstwo, a słuchał jak zwiastuna.
— Znam górali — wtrącił Gniewosz — i wiem, że silą jeno albo wzrost niezwykły może im zaimponować. A tu młodzieniec nikłej kompleksji... Musi w nim być zaiste jakowaś moc osobliwa, która do posłuchu zmusza.
— Moc ducha — orzekł Chrząstowiecki. — Dar przezierania chłopskich bólów i pragnień. W nim to jest. To trybun prawdziwy.
— Bogdajby ten dar boży — ozwał się kanonik — ku dobremu był skierowany... 
 
  
    
 


   
 
 

 


— Co ksiądz kanonik ma do zarzucenia słowom jego?... Że możnowładców gani? Dobrze wiemy, ile zła i nieszczęść swoją dumą a samolubstwem na ojczyznę osłabłą sprowadzili.
— Tak, tak! — poparło kilku.
— Nie przeczę — odparł kanonik zgodliwie. — Ale słowa, jak iskry, które wiatr roznosi: nie wiadomo, gdzie padną. Mogą paść i na poszycie dachów! Gdybyście Wmościowie słyszeli; jak ja tu idący słyszałem, co lud w mieście mówi, to nie wiem, czyby was to nie zastanowiło. Lud możnowładców od szlachty nie odróżnia. Panami są dlań wszyscy. Oto, co jest. Przybaczcie sobie Wmościowie niedawną rebelię przeciw Komorowskiemu staroście...
— Komorowski zdzierca był i kat na ludzi! — zakrzyknął żywo pan Zdanowski.
— Nie kontruję. Aleć jest na to prawo.
— Czyż nie próbowali naprzód prawem iść gnębieni do ostatka chłopi? Pięćdziesiąt trzy gminy tego podhalskiego państwa wniosły skargi do kancelarii króla na zdzierstwa starosty. Komisja z Warszawy zjechała i zbadawszy rzecz; na miejscu, przyznała słuszność skarżącym. Ba, cóż z tego? Komisja odjechała — chłopów jeszcze bardziej opłatami a pańszczyzną bezprawną uciężono. Słali więc deputatów do Warszawy — tam im powiadano: słuszna wasza — a starosta kazał onych deputatów w drodze ich powrotnej chwytać, wtrącać do kaźni i batożyć; jeżeli jeszcze nie co gorsze ich spotkało, gdy się krnąbrnie stawili. Wiadoma Wmościom rzecz. Król daleko — starosta na miejscu. Cóż mieli 
 
  
    
 


   
 
 

 


chłopi zrozpaczeni począć? Jużcić pospolite ruszenie przeciw onemu zdziercy uradzili...
— Prawo to neguje się chłopstwu — zaoponował pan z Ostrowska.
— Ba, ba! Neguj Waść, jeśli masz siłę po temu. Cztery pułki chłopi postawili — i pan Komorowski mimo swych Wallensztejnowskich rajtarów musiał z Podhala jako niepyszny uchodzić. To widzisz, księże kanoniku, prawo.
— Rebelia! — rzucił pan Berwiński. — Na jakimż to przywileju...
Pan Zdanowski ważny dłonią otwartą uczynił gest.
— Lepiej nie szukać. Znalazłoby się w tych izbach dymnych więcej przywilejów niż w niejednym szlacheckim schowku. W skrzyniach sołtysich są pergaminy, nadania, dekrety — z pieczęciami, przed którymi dziad Waśći by się skłonił. I lepiej ich nie wywoływać: mają one dziś jeszcze moc tajemną te papiery, choć im walor ich w przebiegu lat odjęto. Toteż ich ta rebelia, jak Wmość owo wystąpienie zowiesz, była oparta na prawie. Tym byli mocni. I pan Komorowski ze swoimi rajtarami musiał z starostwa ustąpić.
— A pan Zdanowski — rzekł pan z Ostrowska z uśmiechem — w bezpieczności za chłopami stoi.
— Jakże? — dodał ksiądz kanonik. — Ma wśród nich za dużo kumów. Dobrodzieju mój! — łagodził staruszka. — Gzy zaprzesz się? Czy nie byłeś w kumy sołtysowi klikuszowskiemu? Czy nie skumałeś się z Łętowskim?
— A, to ten... marszałek — wtrącił ktoś szydnie. — Panowie! — począł znów z naciskiem ważnym 
 
  
    
 


   
 
 

 


pan Zdanowski. — O sołtysie Łętowskim lekko nie mówcie. To najmocniejszy w tym starostwie człowiek.
 ?!
— Marszałek? Tak. Marszałkował on w onej rebelii przeciw Komorowskiemu — i wygrał. Sam wiódł pułk, a stworzył wszystkie cztery. On posłuch ma — od Orawy po spiskie pagórza. Jego hersztowie zbójniccy słuchają. Na jego zawołanie całe Podhale się ruszy.
— Cóż to za król zaś? — ktoś mruknął.
— Sołtys, prosty chłop, choć przywilejów ma pełną na sołtystwie skrzynię. To też jest jego moc. Prawo. Na tym się w onej rebelii oparł. Ważny to człek, powtarzam. Żem z nim w przyjaźni, szczycę się tym.
Gdy pan Zdanowski przestał, podjął znów ksiądz kanonik, już z powagą:
— Co tu niektórzy z Wmościów o onej przemowie, tyle rozgłośnej, przywiedli, i com po boku słyszał w mieście, to właśnie tamte wypadki z lat ubiegłych mi nasunęło. Takie to ogólne a mocne hasła — jak w przemowie rzeczonej nieznanego mi pana Pułkownika — szczególnie się w rozumach prostych odciskają. Zawiść, nienawiść, łakomstwo, poddają im swoje, bliższe namiętnościom żywionym, znaczenie.
— Lecz cóż porównywać — przerwał Gniewosz — dzisiejsze z tamtoczesnym? Przyczyn tych nie ma, czasy insze, insi też ludzie. Już się to powtórzyć nie da.
Ksiądz kanonik splótł dłonie na brzuchu i młynkując palcami sentencyjnie przyrzucił:
— Bogu wiadomo, co być może.
Pan Lisicki, który dotąd milczał, krążąc po izbie 
 
  
    
 


   
 
 

 


nachmurzony, zatrzymał się i do pana Chrząstowieckiego obrócony rzekł:
— Mam prawdę rzec, ja takich przemówień jak owo dzisiejsze tam po prostu się trwożę. Ogień! Ogień! — mówisz Wmość. To prawda. Ale też tym gorzej. I słusznie ksiądz kanonik pewną wyraził obawę. Kto ogień sieje, pożar zbiera. A może to właśnie komuś dla jakichś celów potrzebne.
— I mnie — poparł pan Berwiński — owe z tak wysoka do prostych ludzi ciskane słowa apelu dziwnymi się na tym miejscu zdały. Zwyczajnie — jak dało się nieraz słyszeć przy werbunku — takich argumentów górnych nie wytaczano. Ot, żołd taki a taki, służba taka — i koniec. Ale to rzecz może temperamentu. Oficyjer młody, zapalony...
— To też dziwno — sarknął pan Lisicki — że w tak młodym wieku pułkownikostwa się dobił.
— Znak, że tęgi — rzucił Chrząstowiecki.
— Że w słowiech tęgi, tośmy skonstatowali.
— Może również i w dłoni. Konstatować Waści bym nie radził.
— Bóg zapłać za troskliwość o moje zdrowie. Tu jednak idzie o rzeczy ważniejsze: a to o bezpieczność i obronę tej okrainy.
— Też dlatego ów werbunek...
— Od zbójców zaczęty...
Poczęto ich mitygować, w obawie, by na ostrzejsze nie przyszli.
— Nikogo nie potępiam, ostrożność jeno doradzam — jął pojednawczo pan Lisicki. — Wszystko, co może spokojność w tej ukrainie zaburzyć, winno naszą 
 
  
    
 


   
 
 

 


baczność zwrócić, bośmy jedyni stróże i obrońcy — gdy załogi ściągnione — tych tu Rzeczypospolitej kresów. W czasie wojennym, jak wiadomo, różnych niepewnych ludzi wiatr nadnosi. Już mi się ocznie dało zauważyć, gdym bawił kiedyś w grodzie, w Sączu. Jakieś dziady nietutejsze na jarmarkach się jawią — jakieś wieści płochliwe się nowią. A lud nowinom chętnie daje ucho. Pułkownik ten — czy ja wiem... skąd przybywa, co zacz, jaki jego ród...
Na te słowa pan Zdanowski żywo się podniósł i, mocno widać poruszony, począł:
— Mości panowie sąsiedzi! Słyszę tu niejakie podejrzenia co do osoby nieobecnego pana Pułkownika. Otóż muszę je z całą stanowczością odeprzeć, jako dlań a mego gościa wysoce obraźliwe i nie mające by cienia podstawy. Otrzymałem ja co do jego zacności najchlubniejsze zalecenia od osób wszelkiej wiary godnych. Wiadomo mi też, że młody ów Pułkownik spokrewniony jest ze sławnym z wydania świątobliwego patrona domem Kostków, gdzie lata chłopięce spędził. Młodzieniec to nad wiek swój poważny i, co rzadkie u wojskowych, wielkich cnót i pobożności, jawnie dających się widzieć. I ja za wielki sobie zaszczyt mam — gościć w moim domu lichym tak przezacnego młodziana.
 Ale pokażże nam wreszcie, panie Podstarości — zawołał pan Zduń — tego głośnego pułkownika! Słyszymy tylko o nim — to w inwektywach niejasnych, to zgoła w superlatywach — a nie widzimy go.
— Jest w kwaterze swej naprzeciw, zajęty sprawą werbunku. Panie Stanisławie. — zwrócił się do Gosławskiego. 
 
  
    
 


   
 
 

 


— Byłem u niego. Na wieczerzę obiecał się jawić. Oficyna ludzi pełna, cisną się doń...
Drzwi bokówki uchyliły się. Stanęła w nich panna urody tak niezwykłej, iż w izbie stało się jaśniej. Wszystkie też twarze naraz pojaśniały, rzekłbyś: nieba skraj oczom się odsłonił.
Była to panna Zofia Pieniążkówna. Ukłonem wdzięcznym przywitała panów ostatnio przybyłych; ci też posunęli się skwapliwie ku niej z muskaniem czupryn i wąsów a ukłonami. Przy czym pan Zdun z poetycką emfazą zawołał:
— Panna Zofia, aż dziw, wciąż rosnącymi powabami ku onym niebiankom olimpijskim sięga — co mówię, gasi je blaskiem — i promienieje wdzięczniej niż Aurora o brzasku...
— A Wmość dobrodziej — odrzekła z uśmiechem — niepoprawny podchlebca.
— Psujcie ją, psujcie — wmieszał się pan Zdanowski — a to nudnego zrzędę opiekuna pocznie sobie cale lekceważyć.
— Co wuj... — miała z żywością replikować, gdy ksiądz kanonik zastąpił jej oznajmą:
— Przywiozłem pannie Zofii piękny gościniec z Krakowa. Książę biskup pytał się o zdrowie Waćpanny, i przesyła przeze mnie ulubionej swej krewniaczce pozdrowień lik i błogosławieństwo.
— Bóg zapłać. Książę biskup łaskaw, że o sierocie pamięta. — Po czym zwróciła się do Podstarościego: — Wuju, czy kazać podawać wieczerzę?
— Moja to gosposia złota! — załzawił się pod 
 
  
    
 


   
 
 

 


chmielony nieco pan Zdanowski. — A każ, każ, niech podadzą.
Ruszyli się niektórzy z gości wymawiać, że im już czas, że mają daleką drogę, ale pan Podstarości i przykładać sobie do uszu nie dał.
— Jalcożby to, moi panowie miłościwi... obraza by to dla mnie...
Panna Zofia zajęła się zastawą.
Posunął się pan Gosławski z ochotą kredensowych usług, lecz mu grzecznie podziękowano.
Między gośćmi rozmowy się na nowo zawiązały. Zwrócono się do księdza kanonika:
— Cóż tam w Krakowie? Jakie wieści? Co mówi książę biskup?
— Wieści niedobre. Wszędy, gdzie się obrócić, słychać jeno jedno: o wojnie z onym Chmielnickim.
— Już to kara na nas boska. Trzeci rok ta chmura krwawa nad wschodnim krajem wisi i klęskami nowymi zagraża.
— Żywioły niespokojne — ciągnął ksiądz kanonik — czując rozluźnienie stróży praw czasu wojny, podnoszą głowy buńczuczne i do gwałtów się śmielą. Łotrzykowie różni po drogach swywolą. I żaki krakowskie, zawdy do swywoli skore, duży sprawiły tymi czasy rozruch na Kaźmierzu; dopieroż ich straż miejska i biskupia do spokoju przywiodły.
— A cóż mówią w Krakowie o samej onej potrzebie?
— Powiadają, że to już ostateczna rozprawa z onym Chmielem się przygotowywa. Ma on li przestać zagrażać całości Rzeczypospolitej, musi być doszczętnie 
 
  
    
 


   
 
 

 


zniesion. Panowie hetmani gromadzą wojska pod Lwowem, a na pospolite ruszenie ziem poszły już ostatnie wici.
— To też dziwno — wtrącił kąśliwie Gosławski pozierając na Zofię — że w tym czasie tak gorącym, gdy obowiązkiem jest wojskowych stawać w obozie przy znakach swych, niektórzy wysławiani pułkownicy wolą zabawiać się z góralami.
Panna Zofia, zajęta zastawą, popatrzyła nań wzgardliwie przez ramię.
— Dziwniejsze to jest — rzekła — iż niektórzy luźniejsi, bo nie mający żadnego zadania, nawet »zabawiać się z góralami«, wolą w gospodzie garncami się bawić, niż do obozu śpieszyć.
Że Gosławskiego, jako szaławiłę i hołysza, mało tu ceniono, przeto aprobującym milczeniem przyjęto aluzję ostrą. A on skonfudowany, silił się w żart obrócić rzecz mówiąc:
— Szczęśliwi ci wojskowi. Bohatyrowie zawdy — w polu jako i w pokoju. Na brak serc czułych nie mogą się uskarżać.
— I słusznać to rzecz — przytwierdził pan Zduń — odpłata często jedyna za trudy i rany. Nie zazdrośćmy, iż tak dziś, jak od wiek wieków, niewiasty wojowników cenią. Kto by się tam nami, dziadami kominkowymi, zajmował.
— Wmość dobrodziej — zaoponowała z żywością Zofia — nadto o sobie źle mówi. Już to wiem dobrze, że Wmość w potrzebie, kiedy padnie, nie będzie ostatni, a miejsce przy kominku nadarzy się tym, co...
— Bóg zapłać, panno Zofio. Bóg zapłać za dobre 
 
  
    
 


   
 
 

 


słowo. Jeżeli te kości stare nie zawiodą, nie usiedzę na przypiecku, gdy zawołają. W tej też sprawie do pana Podstarościego z panem z Ochotnicyśmy przybyli. Trza się naradzić, jak i co, z czym wystąpić, aby nie zrobić. wstydu Podhalowi.
— Podobno król we własnej osobie ma stanąć na czele wojsk. Tak u księcia biskupa mówiono — oznajmił ksiądz kanonik.
Dały się słyszeć kroki i dźwięk ostróg w sieniach.
Pan Podstarości żywo ku drzwiom się posunął.
Wszedł młodzieniec w stroju szwedzkim. Skłonił się gościom ode drzwi — bystre spojrzenie rzucił na nowoprzybyłych.
— Pan Kostka Napierski, pułkownik J. K. Mości! — przedstawiał dumnie pan Zdanowski. — A to moi sąsiedzi... — wymieniał godność koleją.
— Witam Mości panów! Zaszczyt to dla mnie prawdziwy... A Wmościów dobrodziejów miałem już honor... — mówił Pułkownik wesoło ściskając podane dłonie.
Przed Zofią złożył dworny ukłon.
— Panie Stanisławie! — zwrócił się do Gosławskiego. — Obacz no, czy ludzie jeszcze są. Powiedz, że dziś już nie przyjmuję.
A gdy ten wyszedł, rzucił się na krzesło.
— Ach! Gorący był dzień. A żałuję, że zajęty ludźmi w oficynach, nie mogłem być wśród Wmościów, tracąc przez to wiele. Bo widząc osoby tak poważne, kwiat okolicy zgromadzony, wiem już, że nie obyło się bez ważnych dyskursów.
Goście pozierali po sobie, nie wiedząc, co rzec. Ten 
 
  
    
 


   
 
 

 


pułkownik miody, o którym z taką swadą mówili zaocznie, onieśmielał ich. Mimo swobodnej serdeczności, z jaką się zwracał do wszystkich, czym ujmował od razu serca, a niechęci do zmilku niewolił, jakoweś przyrodzone mu i nakaźne władztwo bilo zeń, któremu mimowolnie kłoniło się otoczenie. Wrócił do izby Gosławski.
— Odeszli wszyscy — zameldował.
— Dziękuję — odrzekł Pułkownik i wyciągnął doń rękę. Po czym przechylił się w stronę gospodarza:  Mam prośbę do jegomości!...
— Służę ochotnie duszą, sercem! — zbliżył się Zdanowski.
— Oznajmiono mi, że w areszcie dworskim zamknięty jest pewien junak, który w żałości nieopatrznej pachołka do Dunajca spuścił. Prosiłbym o oddanie mi go.
— A owszem, bierz go Wmość, jeślić się na co zda. Doniesiono mi, że pachołkowi onemu nic się nie stało, gdyż do głębokiej wody spadł; strachu jeno się napił. Zaraz każę junaka wypuścić.
I wyszedł w sienie wydać odnośne rozkazy.
— A toć pan Pułkownik wszystkich łotrzyków nam zabierze — ozwał się półuśmiechem kąśnym pan Lisicki.
— Najtęższy z takich żołnierz — odparł Kostka. — A cóż też z onymi hersztami Pułkownik uczynił?
— Wolni są.
— Czy nie niebezpieczne puszczać ich? — zauważył pan z Ostrowska.  
 
  
    
 


   
 
 

 


Dali parol, że się na wezwanie stawią
— Parol zbójnika...
— Jak parol szlachecki. Honorni to są chłopy, mimo zbójeckich przywar. Nie chybią.
— Pan Pułkownik nadto dobre masz o nich mniemanie.
— Boć to rycerscy ludzie, ze zbytku jeno sil do gwałtów skorzy. Czyż takich nie doić i w szlacheckim stanie?
— Jakoż to?
— A pan Łaszcz? A Stadnicki? A Kossakowscy? A ilu ich tam..: Gorsi oni, bo swawoli swej nie widzą ukrótu: nic im nie grozi. Taki kasztelan Śladkowski, za króla Zygmunta sześćset burd i kryminałów wzniecił, a do kaźni mu nie przyszło.
— Szlachecka ta Rzeczpospolita — podjął odważnie pan Berwiński — krwią stanu rycerskiego utworzona i broniona. Toteż inne prawa ma dla swych bronicieli, a inne dla pospólstwa.
— Tak — rzekł osmętnie Kostka — to zdanie często się słyszy.
— A Wmość innego jest mniemania?
Nie odpowiedział. Właśnie bowiem służebne wniosły półmiski dymiące, a pan Zdanowski usadzał gości przy stole.
W czasie wieczerzy milczący pan z Ochotnicy zwrócił się do Kostki:
— Panu Pułkownikowi wiadome są może jakie nowiny, dotyczące onej gotującej się rozprawy z buntownikiem kozackim. Radzi byśmy usłyszeć... 
— Prosimy! — poparł pan Zduń. — My tu za la 
 
  
    
 


   
 
 

 


sami, za górami, odcięci od świata, tyle nowin de publicis mamy, co z odpustu lub z jarmarku z miasta sąsiad dobry przywiezie.
— Nowin szczególnych nie mam — odrzekł Kostka. — To wiem tylko, co daje się słyszeć, że Chmielnicki okrutne wojska gromadzi, ponoć i ordy chańskie ma przyobiecane, a ze strony Rzeczypospolitej hetmani wszystko czynią, aby siły odporu zgromadzić.
— To o odporze mowa, a nie o ukaraniu buntownika? Czasy! czasy!...
— Buntownik ów, zrazu lekceważon, urósł dzisiaj w potęgę. Słychać też, że z Rakoczym wszedł w zmowę. Gdy on siły Rzeczypospolitej na siebie ściągnie, Rakoczy ma otwartą drogę do Krakowa. Cóż go powstrzymać może?
— Nie próbowano z nim układów?
— Zapewneć. Chytry to jednak Węgier. A do korony polskiej rości sobie prawo niejakie na podstawie obietnic kilku możnych elektorów. Wszak na ostatniej elekcji w Warszawie miał za sobą wcale liczne stronnictwo.
— Cóż czynić wobec tego? Tam chmura czarna od wschodu — tu wróg nowy...
Kostka ramionami wzruszył:
— Każdy winien być na swoim miejscu. A gdzie — rzecz to nakazu wnętrznego.
Panna Zofia podniosła ku niemu oczy świetliste: — Rozumiem...
A gdy spojrzał na nią pytająco, zarumieniła się, szepcząc: 
 
  
    
 


   
 
 

 


— Rozumiem mowę Waćpana dzisiejszą... tam, na wzgórzu.
— Słyszałaś Waćpanna moją do ludzi przemowę?
— Tak. Stałam na piętrze na ganku. Wiatr niósł ku mnie ogniste słowa. To było coś tak...
I, zrumieniona, zmilkła, kryjąc błękit oczu rzęsami.
Gosławski, któremu pan Podstarości zlecił nalewać gościom wino, uważając rumieńce Zofii i półgłośne szepty z Pułkownikiem to bladł, to czerwienił się, wino na obrus rozlewał, kielichy pomijał, tak iż gospodarz żartobliwie strofować go musiał.
— Panie Stanisławie, uważaj no. Czyś się może zwerbował i animusz cię ponosi?
— A tak — rzekł Kostka — pan Gosławski zapisał się w listę; jako oficyjer, rozumie się.
— Czyż naprawdę? — zadziwiła się Zofia i przeniosła oczy pytające na Gosławskiego.
Ów poprawił się miną:
— Każdy powinien być na swoim miejscu — wyrzekł z emfazą.
— Pan Stanisław jest świetny! — rozśmiał się Kostka. — Czuję, że będziemy przyjaciółmi.
Osępienie, jakie trwało przy stole po słowach uprzednich. Kostki, uleciało ze śmiechem i wstającym gwarem ku stropowi, do czego przyczyniły się niemało wychylane gęsto kielichy. Pan Zdanowski, łatwo się rozrzewniający, łzawo prosił gości, przypijał.
Kostka, który wśród rozmów zmieszanych obserwował ludzi, widząc rezerwę niejaką ku sobie w oczach pana Lisickiego, zagadnął go z umysłu otwarcie:
— Toć w gorzeckich lasach dobrodzieja, słyszę, 
 
  
    
 


   
 
 

 


dzików okrutna moc i Wmość polujesz sławnie, nie wahając się iść na nie z oszczepem. Szczęśliwy byłbym, gdyby mi czas kiedyś pozwolił wziąć udział w takich królewskich łowach.
— Ależ proszę, z całą ochotą — oświadczył pan Lisicki, mocno zarumieniony z uciechy.
Łowy lubiał i lubiał być jako myśliwy sławiony. Od razu też stajała jego niechęć do nieznanego pułkownika.
A gdy Kostka z równą otwartością wyraził w oczy panu Berwińskiemu podziw dla świetnej administracji klucza ostrowskiego, jak również wspomniał zaszczyty wysokie, które winny spaść na światłego księdza kanonika, — rezerwa, wszelka wobec tak miłego gościa chyżej niż śnieg majowy przyśmiechom wdzięcznym ustąpiła. — I gdy rozrzewniony całkiem pan Zdanowski wzniósł kielich i zawołał: 
— Zdrowie Pułkownika! — wszyscy żywo odkrzyknęli i ruszyli z rumorem stołków a potaczowaniem, by się z nim trącić kielichem.
— Niezasłużony to dla mnie honor — dziękował Kostka. — Jam tu najmłodszy w tym szanownym gronie. Wyróżnić mogło mię zacne serce gospodarza chyba jako z postronia przybysza, gdy tu są wszyscy bliscy, swoi, sąsiedzi. A mężów takich zalet, którzy oto gromadzą się u pana Podstarościego, jako u ojczaszka swego, aby nad dobrem ojczyzny stanowić, rzadko w takim fortunnym bukiecie która z ziem Rzeczypospolitej posiada. Czyż mam wymieniać Ichmości panów kolejno, ich zasługi i cnoty? Krótki jest czas. 
 
  
    
 


   
 
 

 


Przeto wnoszę ogólnie: zdrowie Ichmościów! W ręce zacnego gospodarza! 
Pan Zdanowski już płakał. Gdy Kostka podszedł doń z kielichem, staruszek ujął w trzęsące się dłonie głowę jego i jak syna drogiego ucałował.
Wkrótce potem Kostka pożegnał się z zebranymi i usprawiedliwiając odejście swe wczesnym nazajutrz zajęciem opuścił gościnną izbę. Zofia wcześniej cofnęła się do swej panieńskiej izdebki.
Po wyjściu Pułkownika hałas się gwaru rozwiązał.
— To jest mąż dzielny!
— Takich więcej!
— Młodzieniec rzadkich zalet!
— Złote serce!
Najgłośniej ci świadczyli, którzy wprzód przeciw niemu byli. Gosławski, kiwając się, potakiwał tylko; upił się całkiem.
Kostka opuściwszy progi dworku, szedł przez dziedziniec na ukos w stronę swej kwatery, przecinając smugi świateł padających z okien.
Gdy zbliżył się do ganku oficyn, dwa cienie czarne odstały od ściany — posunęły się ku niemu.
— Kto to? — zapytał.
Cień jeden postąpił krokiem.
— Melduję posłusznie, panie Pułkowniku: ja, Jędrek Chowaniec, z towarzysem...
— To ten... już wolny? 
Jasiek z pomrukiem szczęścia przypadł do ręki Puł 
 
  
    
 


   
 
 

 


kownika. Żałował jeno, że nie może się mu z powodu mroku przypatrzeć.
— Stawicie się obaj wczas rano — rzekł Kostka.   — Pojedziecie ze mną ku granicy śląskiej. Będziecie mi pomocni przy werbunku.
— Wedle rozkazu! — wyprostował się Jasiek.
— Przygotujcie się... Tu macie na ekwipunek — podał Jaśkowi sakiewkę.
— Upraszam pana Pułkownika... — jąkał Jasiek..
— Cóż?
— Schowajcie se to... My chcielibyśmy z ochoty... — Sami za siebie, stać nas — dodał z pewną dumą Jędrek.
— Widzę w was junaków godnych. Zatem do jutra.
— Cześć panu Pułkownikowi! — unieśli kapeluszy i zawrócili w stronę miasta, które za Dunajcem jak przygaszona watra węglami okien jarzyło.
A Kostka skierował się do swojej kwatery.
Wszedłszy zapalił świece i usiadł przy stole. Nawał dnia. odpłynął jak hałaśliwa burza — ostał z myślami sam.
— Dnia tego spodziewał się — czekał nań z niepokojem gorączki i z trwogą... Czy się powiedzie?... Czy wystąpienie jego znajdzie oddźwięk, na którym można by budować?... I oto więcej zdobył, niż się spodziewał. 
— Lud poruszony... Zapewne tam po domach żywo rozprawia, komentuje słowa na wzgórzu słyszane, słowem się ogni... Jak od zawołania trąbity, pójdą 
 
  
    
 


   
 
 

 


powietrzem kręgi coraz szersze... od Tatr się odbiją... spadną na doliny echem...
— A ci poczciwi kresowi szlachcice... cóż przewidzieć mogą, gdy nie widzą naocznej oto zguby, ku której ta Rzeczpospolita pośpiesza. A przecież to jeszcze ze swymi śmiesznościami perły!... Gdybyż zrozumieli, że Rzecz ta nie jest ich folwarkiem... Nie odrodzą się — darmo. Fala powstała ich zniesie...
Zadumał się całym ciężarem myśli nad zadaniem poczętym. Czuł jego wagę groźną i niebezpieczeństwo rodzącego się elementu.
— Jak poprowadzić rzecz, aby ten żywioł rósł, przestrzenił się, a formował się w ład, jak formuje się rozsyp pułków na magiczne słowo rozkazu?...
— Mężów by trza wyszukać w otoczy onego żywiołu, którzy posłuch dookolny mają...
Wyszła mu na oczy nieznana postać sołtysa z Dunajca, marszałka rebelii, Łętowskiego, o którym to od pana Zdanowskiego słyszał, jako posłuch ma nawet wśród drużyn zbójnickich...
Zadumę jego przerwało stukanie do drzwi.
— Proszę wejść! — zawołał, dziwiąc się, kto o tym czasie późnym może go nawiedzać.
Drzwi się otwarły — wszedł i w krąg światła postąpił chłop wysoki, barczysty, w guni czarnej. Włosy siwe spadały mu z boków na ramiona. Twarz ciemną, wygoloną, o dużym orlim nosie, okalał zarost siwiejący. Spokojna moc i powaga biły z tej twarzy sępiej, jak i z oczu skierowanych ciężarem na Kostkę, który powstał za zbliżeniem tej władnej postaci. 
 
  
    
 


   
 
 

 


  — Kto Waść? — zapytał, gdy ten wzrok sępi poczynał mu ciężyć.
— Sołtys z Dunajca, Łętowski.
— A toż szczęśliwy traf! — zakrzyknął Kostka i wyciągnął dłoń do przybyłego. — Jakbym na Waści czekał... Siadajże, panie Marszałku, proszę — wskazał miejsce przy stole.
Lecz Łętowski nie śpieszył się usiąść. — Patrzę na was... — począł z powagą surową — aby wymiarkować szczerość zamierzeń, dotknąć sie prawdy serca i poznać tego ducha, co sie na niemałe waży...
Kostka wyprostował się.
— Doniesiono mi z miasta — ciągnął sołtys — jako jakiś pułkownik królewski sie zjawił, jako włada swą hersztów od śmierci wyzwolił, i jako naród chłopski wezwał do ruszenia. Wielkie to słowo. Trza dobrze ozważyć...
— Rozważyłem.
— Mnie to od lat, jeszcze od tej rebelii, krew burzy — po głowie chodzi — robotę z rąk odejmuje — po nocach budzi, spać nie daje. Więc skoro mi donieśli wasz ten apel, panie Pułkowniku, zebrałech sie, jutra nie czekając, dopytałech sie do was — i oto jestem.
— Szczęśliwie to doprawdy...
— Jestem i powiadam: Naród sie ruszy — ja w tym — ale musi wiedzieć, na co!
Kostka sparł rękę o stół, drugą ujął się pod bok, wziął królewską postawę.
— Przebaczcie, panie Pułkowniku, niech wam to 
 
  
    
 


   
 
 

 


nie będzie za obrazą, ale powiedzieć trza otwarcie. Myśmy z łanu ludzi piechotnych, a ze sołtystwa konnych na potrzeby ojczyźnie dawali. Myśmy za Batorego króla i za Zygmunta w potrzebach pod Chocimem, pod Moskwą stawali; myśmy za Władysława ostatniego, niech sie pamięć jego po wiek wieków święci, pochwały mieli za stawanie chrobre pod Smoleńskiem; myśmy, kiedy trza było, do Wołoszy, na Węgry chodzili — a podczas w domu wpadaliśmy w coraz to większą niewolę. Praw nas zbawiano, przywileje, z dawna nadane, rabowano. Do ostatniegośmy w tej ojczyźnie przyszli. Tyleśmy się w tej Rzeczypospolitej pańskiej dosłużyli. Powiadają: szlachta broni kraju, przeto ma mieć prawa wszystkie, swoje i nasze. Niechże broni, jeśli zdole. Naród chłopski, już doświadczon, na to sie nie ruszy.
Kostka utkwił wzrok mocny w oczach Łętowskiego.
— Pytasz mię, panie Łętowski, o cel... Otoć powiem. Chcę narodowi chłopskiemu dać władztwo: aby z tej Rzeczy, dziś szlacheckiej, stworzył prawdziwą i potężną Rzeczpospolitą.
— Tak wej mi gwarzcie...
Łętowski wyciągnął dłoń, ujął drobne palce Kostki i ze wzruszeniem w milczeniu uścisnął. Po czym sięgnął do zanadrza, wydobył paczkę zawiniętą w chustę, rozwinął i plik papierów starych położył na stole.
— Tu są oto przywileje nasze. One dadzą wystąpieniu prawo.
Kostka rzucił okiem na pierwszy z brzegu dokument.
— Waść jesteś szlachcicem? 
 
  
    
 


   
 
 

 


— Wszyscy tu bez mała sołtysi na Podhalu dawni szlachcice. Ale wdzialiśmy gunie, schłopieliśmy i dolęniedolę chłopską uważamy za swoją. Owo też »urodzony« w dokumentach późniejszych sie traci.
Przycisnął dłonią przywileje.
— Ostawiam to do wglądu. Ufam Wmości, panie Pułkowniku (czyi pułkownikiem, czy, jak miarkuję, kimś więcej). Przezieram prawość Twoją — rozumiem trudne zamierzenie. Niechajże pocznie sie więc
w imię Boże. Poruszę Podhale. Rzekłeś mię, Wasza Miłość, na wstępie marszałkiem. Bedę, jak w onej rebelii, marszałkował. Mam ufanie: dadzą mi ludzie posłuch — do miesiąca pułki sie zgromadzą. O wskazania zaś wszelkie przez zaufanego proszę. Z Bogiem ostają!
Łętowski opuścił pokój.
Po jego wyjściu Kostka począł w poruszeniu chodzić wzdłuż po izbie — zatrzymał się przy stole, oparł wzrok na dokumentach osławionych — znów począł krążyć...
— Kości rzucone — wyrzekł głośno.
Podszedł do okna. Światła w dworku naprzeciw już pogasły. Jedno tylko narożne okno blado, przyciemnione zasłoną, świeciło.
— Pokoik Zofii. Nie śpi jeszcze...
I postać jej niezwyczajnie cudna stanęła mu żywo przed oczyma. Ta twarzyczka anielska, o uśmiechu słonecznego ranka — w przygładzi złotych promieni — i te oczy świetlane, kryniczne, o błękicie najczystszego nieba...
— Nie chyl się, serce. Ogniową masz przed sobą drogę. Niechaj śpi szczęście, szczęśliwe. 
 
  
    
 


   
 
 

 


Obrócił wzrok na skupisko dachów na drugim brzegu Dunajca; z ciemni onych, niby z masy ruin, wyrywała się na niebo ziskrzone topolna wieża kościoła farnego.
Spało już miasto. Tylko od ulicy Ludzimierskiej, gdzie stała gospoda Węgra, hałas stłumiony dochodził — a z dalsza dobiegały śpiewy zwerbowanych, powracających do domu.
Wiatr podjął nutę przeciągłą i nadniósł wyraźne słowa:
Hej!... panowie, panowie, będziecie panami, Ino nie będziecie przewodzić nad nami...  
 
  
    
 


   
 
 

 


III
 
Nazajutrz rano Kostka, gdy po śniadaniu wyszedł na dziedziniec, zastał już dwóch junaków, Jędrzka i Jaśka, koło wrótni przy koniach stojących, odzianych hyrnie na pokaz, w kapeluszach z piórami orlimi, z flintami zwieszonymi pod narzuconymi czuhami przez ramię, z ciupagami i pistolcami za pasem.
Obaczywszy Pułkownika, przybrali wojskową postawę i unieśli w górę kapeluszów z orlimi pióry.
Powitał ich skinieniem głowy i przeszedł do dworku.
Pan Zdanowski po libacji wczorajszej jeszcze był w łóżku. Kazał jednak Pułkownika prosić do bawialni, dźwignął się raźnie i, zadziawszy pantofle łosiowe a narzuciwszy na się starą opończę wełnianą, zjawił się w progu.
— Wypada mi — rzekł Kostka po przywitaniu — wyjechać w sprawach werbunkowych. Jak długo zabawię, nie mogę dziś orzec. Prosiłbym Wmość pana a dobrodzieja mego o zastąpienie mnie na miejscu. Jeśli kto głosił się będzie, odsyłać proszę wszystkich do pana Łętowskiego do Dunajca. 
 
  
    
 


   
 
 

 


— Najchętniej spełnią życzenie Wmości. Bardzo to szczęśliwie, że Łętowski przyobiecał pomoc. Sam on od siebie wiele może. Ogromniem z tego rad. Więc Wmość nas opuszczasz. Z utęsknieniem będziemy czekali powrotu. Przez krótki czas, a tak nas wszystkich, mości Pułkowniku, za serce ująłeś... Jedź z Bogiem. Niech cię Bóg, święta Anna strzeże od złej jakowejś przygody. Na mszę dam przed ołtarz Matki Boskiej Różańcowej na intencję Wmości.
Ucałował schyloną w ukłonie głowę Kostki i dreptał za nim załzawiony, odprowadzając go w sienie.
Kostka zboczył pożegnać się jeszcze z panną Zofią. Powiedziały mu jednak służebne, że panna poszła na mszę na Górkę do św. Anny. Tam też bez namysłu skierował kroki.
Kościółek pod wezwaniem św. Anny stał (jak po dziś dzień stoi) na górce stromej, położonej nade drogą tuż nad, rozsiedleni dworzyszcza. Obok kościółka na wzniesieniu był miejski cmentarz.
Kościółek ten — jeszcze drzewiej, za czasów pierwszych osadnictw na Podhalu — własną pracą i nakładem zbudowali pobożni zbójnicy i ofiarowali go św. Annie, którą sobie za patronkę wzięli, aby im w ich sprawach trudnych i opresjach zdarzonych pomocą była pewną i opieką. Że jednak zbudowany kościółek pustym był — bo nic w nim, ani na przyciesiach ściennych, oprócz ołtarza, podług widzianych na Spiszu odrobionego, nie było — a zaś w ludźmierskim nieopodal klasztorze cystersów pełno było obrazów i wszelkiego sprzętu kościelnego, tedy pobożni zbójnicy, — według. uwagi swej, iże »nie w jednym kościele mają święci 
 
  
    
 


   
 
 

 


mieszkać — napadli na on klasztor, pobrali sporo obrazów i naczyń, i do kościoła swojego przynieśli.
Z czasem, z powodu onych częstych nachodzeń zbójnickich, lubiący spokój oo. cystersi przesiedli się do oddalnego Szezyrzyca — klasztor znikł, a kościółek na Górce pozostał.
Rzadko w nim odprawiało się nabożeństwo. Raz do roku, w lipcu, w dzień św. Anny, na które jak na odpust naród się zbiegał; i czasem msza żałobna, gdy chowano pobok na cmentarzu kogoś ze znacznych mieszczan. Zwyczajnie bywał zamknięty.
Dopiero za czasu urzędowania pana Zdanowskiego, który dla św. Anny miał szczególną cześć, ożywiły się modrzewiowe ściany kościółka. Mieszkający przy farze ksiądz staruszek pensjonariusz, kapelan bractwa różańcowego, którego protektorem był pan Podstarości, uproszony przezeń, odprawiał trzy razy w tygodniu mszę w kościółku na Górce.
Właśnie msza się kończyła, gdy Kostka stanął w progu. Kilkanaście osób z miasta klęczało we wnętrzu.
Ujrzał też pannę Zofię na stopniu przed ołtarzem koło balasków klęczącą. Była w jubce niebieskiej, aksamitnej, futerkiem białym opuszczonej, w takimż kołpaczku; lecz najwdzięczniej stroiły ją włosy w warkocz złoty ujęte.
Zadumał się nabożnie nad jej postacią. Po czym wzrok na ołtarz podniósł. Zatrzymał jego oczy dziwny obraz, w górną część ołtarza wramiony... Zwiastowanie. Wnętrze izby chłopskiej, świetlica. Ściany gładkie, z płazów. Obrazy rzędem na listwie pod powałą. 
 
  
    
 


   
 
 

 


Skrzynia W kwiaty, ława pod oknem — jeno miast stołu: klęcznik. Klęcznik był tu przewidziany. Bo oto Najśw. Panna, w stroju zamożnej dziewczyny góralskiej, niby córka sołtysia, siedząc na stołku stylowym, coś szyła sobie widać — gdy nagle wpada anioł (jakby służebna w piekarni za anioła przebrana), w katance zielonej, czerwonej spódnicy, z rozwianymi włosy i przypiętymi skrzydly. Najśw. Panna zerwała się zlękniona (stołek, potrącony, leci — szycie spada na podłogę), a Ona ze wzruszeniem przyklękła na klęczniku, w trwożnym oczekiwaniu słów Zwiastowania.
Rozbawiony tym naiwnym a wdzięcznym obrazem tajemnicy, nie rachował chwil, aż spostrzegł, iż ludzie poczęli opuszczać wnętrze. Cofnął się więc na trawnik przedkościełny oczekując na wyjście Zofii.
Ukazała się niebawem. Na widok Kostki niespodziany rozświetliły się błękitne oczy, oblicze owiał uśmiech z serca naprzeciw wybiegły.
Złożył ukłon głęboki i podniósł wzrok uwielbienia pełen ku jej czołu. Zaróżowiło się, przeczyste, jak owo śnieg na szczycie w styczniowy jasny poranek.
W pomieszaniu poczęła:
— Cóż skłoniło pana Pułkownika do trudzenia się na naszą Górkę o tak rannej godzinie?
— O ranniejszej panna Zofia widać wstała, z ptaszkami razem. I ja, nie zastawszy jej w domu, musiałem, grzesznik, iść na mszę. Pragnąłem bowiem pożegnać się...
Nagła bladość zgasiła róże lic. Wysiłkiem spytała: — Waćpan wyjeżdża? Czy na długo? 
 
  
    
 


   
 
 

 


— To zależeć będzie od powodzenia spraw, które zamierzyłem.
Z namysłem przekonania rzekła: — Waćpanu wszelkie zamierzenia powieść się muszą.
— Skąd pewność ta?
— Czerpię ją... w widzeniu Waćpana: — wyższym nad innych, przeznaczonym na wielkie zadania.
Cień wnętrznego płomienia przemknął po białym jego czole.
— A jeśli to złudzenie? Zaprzeczyła głową.
— Wzrok serca nie może mylić.
— Gdybyż przecie...
— To wtedy nie byłoby nic pod niebem prawdą. Znaleźli się poza nawą kościółka na cmentarzu. Kostka rzekł sentencyjnie:
— Źle jest myśleć sercem. Nieochybna to droga do klęski.
Podniosła nań strwożony wzrok.
— Dlaczegoż Waćpan... Zatrzymała się.
— Myślałam o mowie Waćpana wczorajszej, tam na wzgórzu... Była przecież wszystka płomieniem serca. Dłaczegoż Waćpan dziś...
Kostka pochylił głowę.
— Jeśli mówiłem: źle jest — to ze względu na dobro Waćpanny... a przeciw sobie — dodał ciszej.
— Nie rozumiem ja — podjęła — co zachmurzeniem zachodzi na duszę Waćpana. Domyślam się jeno czuciem serca, bo jakoż mogę inaczej, iże to cień pa 
 
  
    
 


   
 
 

 


dający od wysokich zamierzeń... Gdybyż pragnienie serca promieniem mogło stać się, by zgasić cień... Lecz samo z siebie bezradne, by to sprawić, musiałoby mieć moc przemiany: wiedzę onych zamierzeń wysokich. Mogęż je wiedzieć? Szczęściem by mi to było iść spojrzeniami duszy i wszystkim życzeniem serca.... — zamilkła trwożnie, postrzegłszy twarz jego pobladłą.
— Jeżeli komu — począł z trudem — odkryłbym zamiary swoje, to Waćpannie, która je sercem wyrozumieć możesz. I wierzę, nadejdzie czas, że to uczynić będę mógł — bez trwogi. Lecz są rzeczy za wczesne, których myśl nieprzywykła może się przerazić.
— Niechaj więc ostanie tajemnicą, co w tajniach myśli Waćpana urosło. Przebaczyć proszę mi nie ciekawość zwykłą... Życzeniem serca i tak będę przy Waćpana zamysłach. Wierzę, wiem, że są jasne i wielkie. Może nawet przeczuwam je trochę, czego mi Waćpan zabronić nie może, gdyż ona przemowa na wzgórzu tylko niewielu mogła złudzić, jakoby dotyczyła jedynie werbunku. A ja w słowach tych słyszałam...
— Cóż?
— Gromy. Zapowiedź burzy idącej...
— Nie zlękłoż to Waćpanny? Spoczęli na głazie mogilnym.
— Przejął mię jeno lęk — odrzekła cicho — jaki idzie zwyczajnie od rzeczy śmiałych...
— Lęk ten w nas większą wagę ma, niż się wydaje. On to wołaniem serca zabiega spełnieniu.
— A gdy się serce odważy.... Spojrzał na nią z zadziwem.
— Wiara to chyba sprawić godna — rzekł. 
 
  
    
 


   
 
 

 


— Tak, i ufanie.
Jasne promienie oczu oparła na jego czole. Skłonił głowę w podzięce. 
— Jakoż ten dar bezcenny zyskać może przechodzień nieznany?...
— Serce o familię nie pyta — odgaduje, — A jeśli się zawiedzie...
— To wtedy, powtarzam, nic pod słońcem nie byłoby prawdą. Życie kłamem byłoby. Żyć by nie warto 
— Są czyny wybiegające poza czas dzisiejszy — wyjątkowe — zjawiające się oczom jak komety z dróg swych wypadłe, oszalałe... Godne na śmierć przerazić serce samą zjawą. Cóż wtedy... — Próba...
— Kruche jest serce.
— Jeśli wierzy...
Spojrzał znów na nią świetliście.
— ...jeśli poza ową zamiecią ogniową widzi odrodzenie nieszczęsnej ojczyzny, odmienienie doli ludu...
Przygasły oczy Kostki 
— Za jasne światło gromów — rzekł do siebie. — Gdzież znaleźć oddźwięk, jeśli owo serce, tak nad miarę czujące... Słyszę — rzekł głośno — o odmianie doli ludu. A jeżeli ta odmiana w burzy przyjść musi, w zamęcie?... Waćpanna, jako szlachcianka, nie trwożysz się chłopskiego żywiołu?
Zofia odrzekła prosto:
— Ja z chłopstwem jestem od mała. Wykarmiła mię chłopkagóralka. Z dziewczętami ze wsi się bawiłam. Rówieśniceprzyjaciółki mam w Pieniążkowicach. Gdy mnie odumarli wczas rodzice, sierotę sercem pod 
 
  
    
 


   
 
 

 


dani otoczyli. Pokochałam ich, jak oni mnie. Dzieckiem słyszałam opowieści o rebelii zaszłej — byłam po ich stronie. Krzywdy ich czułam jak swoje. Toteż, gdy wczoraj stojąc na ganku usłyszałam słowa Waścinej przemowy, zadrżałam ode dna serca. Widziałam ogień, wstały w bunt — z miłości cierpiących. Nie wiem, skąd Waćpan, z jakich sfer, nie mogę pojąć — mgławicę widzę naokół jego postaci — lecz czuję, że Waćpan w głąb niedoli ludzkiej zstępować musiał, by taki odzew wynieść. A lękam się przypuścić, by życie Waćpana samemu krzywdą stać mogło...
— Krzywda stała nad moją kołyską... — wyrzekł bezdźwięcznie.
Oczy — dwa wielkie współczucia siestrzane— na jego twarzy oparła.
Podniósł się Kostka. W milczeniu minęli kościółek — szli brzegiem ponad upadziskiem, skąd otwierał się widok przestrzenny na dolinę...
W dole, tuż u stóp spadziska, w planie rozłożą z góry widny, czernił dachami i wyznaczał się czerwienią ścian czworokąt dworzyszcza. Widać było służbę kręcącą się po dziedzińcu — przy wrótniach, z końmi stojące, dwie zjawiskowe postaci junaków.
Na równinie, spoza kęp wierzb i sitowia wyświecały się ku słońcu wody Dunajca. Na brzegu drugim, wyższym, piętrzyły się zrudziałe domy miasta, z białą wysoką wieżą kościoła farnego.
Dalej, spoza zapięcia połamanych dachów wybiegały długimi szyjami rdzawe rolą i zieleniejące zagony miejskich gruntów, za czym podnosiły się, fala za falą, coraz wyżej wzniesienia za wzgórzami, wydźwigując 
 
  
    
 


   
 
 

 


się wysoko lesistymi reglami ku Tatrom, które na krańcu widnego południa, między niebem a ziemią jak sen olbrzymi, białą, zimową zjawą stanęły.
Na wschodzie, w dali, u końca doliny siniały na świetle nieba skały Pienin, niby ruiny zamczysk, i lesiły się bliżej ku południu pagóry spiskie.
Ku zachodowi zasię przestrzeniła się rówień otwarta, spoza której jak brzegi dalekie mgliły się kopce orawskich hor.
— Żal mi odjeżdżać — rzekł Kostka, gdy wzrokiem objął dolinę. — Dziw, przez tak krótki czas, a przylgnąłem do tej ziemi, jakbym się tu był rodził. Osobny tu świat — tak przyroda, jak ludzie — serce ku sobie niewolący. Idzie zeń w duszę tchnienie wysokie orlej wolności.
— Miło mi to słyszeć z ust Waćpana, boć to moja ojczyzna bliższa. Tam — wskazała w stronę zachodnią — gdzie ten słoneczny brzeg doliny, ujrzałam świat. Tam są groby moich rodziców.
— Rodzic Waćpanny stąd pochodził?
— Z Pieniążkowic. Dziad starostwo to dzierżył od króla za usługi w potrzebie wschodniej złożone i na onej słonecznej uboczy osadził wieś, którą nazwał od swego imienia.
— Czy pan Zdanowski powinowatym jest Waćpanny?
— Nie. Zaufanym był ojca; jemu też rodzic umierając opiekę nad sierotą i majątkiem zlecił. Książę biskup krakowski, krewny po matce, chciał mię już w późniejszych latach pod swą opiekę wziąć, by mię na dworze kasztelanowej krakowskiej, albo — jeśli 
 
  
    
 


   
 
 

 


bym ku temu skłonność miała — w klasztorze którymś umieścić, lecz wolałam w dworku pana Zdanowskiego zostać, wśród ludzi swoich, w bliskości progów i grobów ojcowskich. Nie przeczuło wówczas serce, iż tu...
Urwała spłoniona.
— Co Waćpanna chciała rzec?
— Waćpanu to widnym przecie — odrzekła cicho. Spojrzała nań prosto wszystką jaśnią niebieskich oczu.
Ze czcią pochylił czoła. Wzruszenie głębokie serca bladością się na twarzy odbiło. Lecz oto cień od bliskich zamierzeń jak cień chmury grożącej zaszedł na jego oblicze. Począł wyspowiedź z trudem:
— Przyjść może czas... gdy wypadki postawią mię
w zamęcie piekieł.... że stanę się światu ciemny... że ludzie odwrócą się z żegnaniem ode mnie... że imię moje stanie się...
Tedy poczuł kwiatowy dotyk dłoni na swym ręku.
— Czemu krucze są myśli Waćpana. Spójrz — wskazała ku Tatrom.
Spoza obłocznych pióropuszów rozkwitłych nad szczytami biły snopy blasku tryumfalnego.
— Oto laur świetlisty, oto omen...
Cóż mogło upewnić bardziej duszę nad tę glorię Tatr?
Napełniły się światłem oczy Kostki. Po białym czole przebiegły płomienie. Stężał w duchu — poczuł u ramion skrzydła. Przed myślą — jako gościniec w kraj szczęsny — rozwinął się powabem trud czynu.
— Czas na mnie — wyrzekł w drżeniu. 
 
  
    
 


   
 
 

 


Zstąpili ścieżką ze wzniesienia. Zeszli na wprost ku bramie dworzyszcza.
U wrót stojący junacy wyprostowali się — przed panną przechodzącą kapeluszami zamietli.
Kostka pożegnawszy w dziedzińcu Zofię wstąpił do swej kwatery i wkrótce wyszedł gotów. Podprowadzono mu konia — otwarto wrótnie. Wyjechali na szosę i kłusem ruszyli: poprzód Kostka, za nim dwaj w parze junacy.
Szosa odchylała się od Dunajca ku wsi Klikuszowej, rozłożonej kępami kilkunastu osiedli nad potokiem zwanym Lepietnicą, którego źródła rodzą się w lesistych zboczach Gorców.
Gdy mijali wsi onej, którą w poprzek przejeżdżali, przydrożne osiedla, Jędrek nachylił się ku Jaśkowi i wskazując bogatsze skupisko zabudowań rzekł:
— Hań sołtystwo.
Jasiek pojrzał, przykiwnął wąsami. Nie wiedział zgoła, czemu się Jędrek nad tym zastanawia.
A Jędrek wiedział, czemu.
— Hań Róża mieszkuje...
Stanęła mu żywo na widoku: strojna, rozśmiana i oczami czarnymi jak piekło kusząca.
— Ej, Boże! — westchnął. — Kieby to tak przyjść mogło... — zagaiło mu się.
Oczywistość zabiegła:
— Co ci sie też nie baży!... Sołtysówna, bogaczka — a ty co masz? 
 
  
    
 


   
 
 

 


Uniósł się w sobie honornie.
— Coż to... mam, ni mam — całe Podhale moje! Zduszony sprzeciw parsknął: — Wej to, każdy tak może powiedzieć. Jędrek onemu zaś:
— Uwidzisz, że Róża będzie moja. — Czyja? hę? padasz — udawał głuchego,
— Moja! — wykrzyknął Jędrek.
Sprzeciw oczywisty nachylał się, rzekomo nie słysząc, to z tej, to z owej strony.
— Jak ci dam w pysk, to ci sie poprzeciwię! Zniknął szyderca głuchy, i jechał Jędrek sam, ale mocno w sobie tą kłótnią niewidną zdrażniony. Świat mu się naraz zbrzydził. Pozierał bokiem gniewliwie na Jaśka, który wpatrzony miłośnie w swego Pułkownika pociągał ze wzruszeniem nosem i wąsami; wreszcie się ozwał doń;
— No i coż tak śluchtasz tym nosem, jakbyś pierś matki ssał?
Jasiek obrócił twarz — dobrotliwie zdziwionym wzrokiem na Jędrzka popatrzał.
Gniew Jędrzka od razu odpadł. Uśmiechnął się oczom towarzysza.
— Wiesz co, Jędrek — począł blekotać Jasiek. — Przyszło mi na pamięć, jak my to ze Sawką na ów kaśteł wapiennicki szli... i jak nas wtedy od Wagu harnicy grafa Koldrasa wrócili. Myślę: jakby tak padło z naszym Pułkownikiem — nie dalibyśmy sie wrócić. Z nim śmiało byłoby i na sam Budzin... Co sie śmiejesz?
A Jędrek uśmiechał się godziwym myślom Jaśka. Lekkomyślne ogniki w oczach mu ziskrzyły. 
 
  
    
 


   
 
 

 


— Coż to świat — marzył Jasiek. — Niechby my sie ino spróbowali. Sieła — to ufnoś, bracie. Trzoch nas tu ino, a niechby co stanęło naprociw — uwidziałbyś. Niechby ino jaka okazja — przekonałby się Pułkownik, jakich chłopców ma, nie ułomki.
Tak ugwarzując o sobie i o Pułkowniku, minęli wyniesienie lesiste Obidowej i przechylili się ku dolinie Raby, a poprzód jadący Pułkownik, zatopiony w myślach, nie obzierał się na nich.
Aż dojechali do rozwidla szosy. Gościniec jeden szedł otwartą doliną na zachód — ku Suchej, ku Żywcowi, na Śląsk — drugi, na prawo, odginał się na północ w wąwozy międzygórskie.
Pułkownik wstrzymał konia. Namyślał się chwilę.
— Którędy na Pcim? — spytał.
Jędrek wskazał gościniec prawy, w międzygóry.
— Tam, panie Pułkowniku, droga na Pcim. Na ten też gościniec Kostka skierował konia. 
 
  
    
 


   
 
 

 


IV
 
Żył podówczas w Pcimiu, wsi górskiej, nad Rabą koło gościńca wiodącego z Podhala na Kraków położonej, niejaki Marcin Radocki, rektor przykościelnej szkółki.
Mąż ten, acz tylko rektor szkoły pcimskiej, dużej powagi zażywał wśród ludu okolicznego.
U ciemniejszej części parafian to już starczyło za niemały splendor, iż miał brata organistą przy samym księciu biskupie. A nie lekceważyli faktu tego i mądrzejsi chłopi, gdyż jako poddani księcia krakowskiego, w razie uciemiężeń srogich ze strony rządców biskupich, mogli przez onego brata rektorskiego spodziewać się poparcia skarg swoich. — Martinus też, ów rektor, wiele im dobra sam czynił. Jako umiejący pięknie pisać i stylizować, pisywał im protestacje i żałoby wszelkie. Jako znający się zaś na wielu rzeczach: na ogrodnictwie, pszczelnictwie, na leczeniu statku, w wielu wypadkach z pomocą stawał im i radą. Z daleka też doń ludzie szli powagę jego szerząc.
Najwięcej jednak zwolenników czyniły mu występy jego kaznodziejskie. Znał on na pamięć Pismo, cyto 
 
  
    
 


   
 
 

 


wał je i rozbierał przy każdej nadarzonej sposobności, a jako utajony anabaptysta wykładał je rozumowo i z apostolskim żarem.
Gdy napotkał ludzi gromadkę na drodze albo w polu — kazał. Przy tym otwarcie gromił nieprawości możnych, a śmiało wypominał ucisk i nędzę biedoty. W końcu swych kazań proroczył: że czas osądku bliski — że przyjdzie wysłannik boży, nowy Mesjasz ubogich, który nieprawość pognębi, pychę zetrze, a sprawiedliwość zaginioną na ziemię przywróci.
Toteż nie dziw, że lud widział w nim apostoła, prościciela dróg Pańskich, niemal świętego. Przyczyniał się do ogólnego szacunku i ubiór jego rektorski: poważny, czarny, półduchowny.
Miał on Radocki w Pcimiu pobok kościoła domek o dwu izbach, z gankiem ze sieni, z ogródkiem ku gościńcowi, w którym to ogródku wszystek wolny czas na ulubionych swych koło kwiatków i jarzyn zapobiegach spędzał.
Otóż i w dzień ów kwietniowy, gdy Kostka z Nowego Targu samotrzeć w drogę wyruszył, rektor Martinus pracował w ogródku swoim. — Postaci szczupłej, lat około sześćdziesięciu, o twarzy ascetycznej, gładko wygolonej, włosach siwych, w tył głowy sczesanych, w szarym płóciennym płaszczu narzuconym na ciemną czamarę, miał wygląd księdza, który się ogrodnictwem przy czasie zabawia.
Chodził wśród grządek, prostował je do linii, wyznaczał miejsca na rozsadę, nachylał się nad wynikającą z ziemi zieloną objawy, cieszył oczy, marudził— 
 
  
    
 


   
 
 

 


nie szła mu jakoś dziś praca. Myśli zajęte były sprawami ludzkimi.
Oto już o świcie jawili się u niego ludzie, poddani państwa lubniańskiego, ze Stróż, ze skargami na zdzierstwa tamtejszego rządcy: aby nań żałobę do biskupa podał. — Przyszła też z lamentami biedna kobieta z Krzeczowa: że jej chłopa ekonom za spóźnienie na pańskie. tak srodze skatował, iż ledwo dycha. — Z Łętowni przyszli równie z użaleniem chłopi, iż zsypkę owsa podwójną do gumien pańskich dać musieli, choć rok ubiegły był zły, i nie mają teraz czym pól obsiać. Aby im skargę pisał — naciskali.
— Jeżeli nas tak dalej będą gnieść, jeżeli nam nie zelżą — powiadali — to chałupy ostawimy i te gospodarstwa nędzne i pójdziemy w świat, ka oczy poniesą — do cudzych krajów, do poganów; może tam lżej nam będzie.
Pocieszył ich, jak umiał — skargi przyrzekł napisać. Choć wiedział Martinus rektor z doświadczenia, że ze skarg i protestacji biednego narodu diabeł podeszwy szyje.
A jutro przyjdą insi — nowa procesja nieszczęśliwych. I tak już od lat...
Oparł się o sztachety wrót — wzrokiem bezradnym po pustyni toczył gościńcu.
— I żadnej odmiany doli... Z roku na rok to samo, ba, coraz jeszcze ciężej. Lud mrze — swywola rządzi — bezprawie w karocach się rozpiera. — W oknach chałup nie ujrzysz uśmiechniętej twarzy — nie usłyszysz śpiewki w polu— sponurzał naród w niewoli.
Spoza płowych rozpuszczonych snopów świeżo zli 
 
  
    
 


   
 
 

 


ściałych pozadrożnych wierzb dobiegał głuchy szum Raby, która wody zmętniałe ze śniegów górskich niosła.
— Nad wodami Babilonu płacze lud łzami krwawymi. Wspomina dawne swobody — i obecne widzi uciążenie. Już łzy krwawe rzekę przepełniły — czer
wone podnoszą się fale... Skąd jaka pociecha zstąpi,, skąd wybawienie?
Nad gościńcem ginącym w zakręcie południe właśnie stanęło.
— Chyba ów wysłannik boży, którego serce przeczuwa... zjawi się w blasku słonecznym — jako archanioł Michał, wódz białych zastępów — nieprawość zniesie, krzywdy złamie, sprawiedliwość zginioną przywróci...
Gdy tak Martinus marzył w rozbież gościńca wpatrzony — ukazała się mu nagle dziwna zjawa...
Oto na zakręcie szosy zalśniło, zatętniło — ukazał się na koniu strojny rycerz — za nim dwaj biali, skrzydlaci...
Zadygotało serce w Martinusie. Przetarł oczy — zjawa nie znikła.
Tętent zbliża się, i ów zastęp... — Czyżby to Wysłannik... Boże!
Cudem jak gromem przejęty, blady ze wzruszenia! rektor stał przy wrótniach — gdy Kostka wstrzymał przed nim konia.
— Gdzie tu mieszka Martinus Radocki? — spytał z siodła.
— Jam jest — wyjąkał rektor.
Kostka zeskoczył i powitał go uściskiem dłoni. Uczy 
 
  
    
 


   
 
 

 


nil przy tym znany dobrze Radockiemu znak sekciarski.
Oszołomiony tym bardziej rektor począł:
— Z kimże mam zaszczyt?...
— Bratem Leonem zwą mię bracia — rzekł Kostka. — Pragnąłbym z bratem Martinusem o ważnych sprawach pomówić...
Radocki, drżąc ze wzruszenia, dłonią przejście przez ogródek wskazał:
— Proszę do izby, proszę...
Weszli do domu. — Dwaj junacy zostali z końmi na gościńcu. Skracali sobie czas oczekiwania pogwarką towarzyśną.
Po upływie półtorej może godziny ukazał się na ganku Pułkownik — za nim gospodarz siwy, bez płaszcza, już tylko w czarnej półsutannie.
— Pójdę — mówił z przejęciem — od chaty do chaty — wieścić nowinę ludziom, iż dzień osądku nadszedł... A Bóg, ufam, wspomoże wymowę moją, iż podołam dusze zgaszone rozognić.
— Niech Bóg szczęści Wmości — rzekł Kostka, wyciągając dłoń, którą rektor ze czcią głęboką uścisnął. — Miejsce zborne, jak rzekłem, pod Czarnym Dunajcem.
o gotowości proszę mi pchnąć wieść posłańcem do dworca nowotarskiego. Żegnam Wmość brata... Bóg
i prawda!
— Bóg i prawda — powtórzył Martinus, chyląc się w ukłonie. 
 
  
    
 


   
 
 

 


Kostka minął ogródek, wsiadł na koń. Z konia jeszcze pożegnanie kapeluszem rzucił. Ruszyli przed się, ku Stróży. 
Rektor stał u wrót — załzawionymi oczyma za jeźdźcami patrzył, aż znikli na zakręcie za gęstwią zakrzewia. Tedy wzrok podniósł ku niebu:
— Dzięki Ci, Boże — wyszeptał — żeś mi w łasce Swej dał dożyć dnia tego...
Jeźdźcy w szybkim kłusie minęli Stróże, Myślenice, minęli dział głogoczowski i wzięli się na lewo, w stronę Radziszowa.
Z każdą milą, gdy w krakowską ziemię z lesistego podgórza zjeżdżali, witała ich zieloność łąk i drzew kołodrożnych coraz obfitsza, okrążała ich miodność łagodna powietrza — wiosnę już pełną czuć było.
Niezadługo otwarła się przed nimi dolina Wisły. Z błoni roztoczonych daleko, aż w omglę nieboskłonu ku zachodowi, wyjawiały się lśniące sierpy i zakola rzeki, świetliły się oddaleniem zbladłe smugi zatorskich stawów.
Na wprost oczu widać było zamykające dolinę od północy lesiste wyniesienie Bielan, z klasztorem białym na szczycie. A tuż nad wysokim brzegiem Wisły podmywającej Bielany rdzawił się krwawo do słońca zamek tyniecki: własność opata benedyktyńskiego — na dzisiaj cel podróży Kostki.
Minęli wnet na poprzek dolinę i na odwieczerz stanęli w dziedzińcu zamkowym. 
 
  
    
 


   
 
 

 


Kostka zapytał o księdza opata, a usłyszawszy, że jest u siebie, zsiadł z konia i udał się, poprzedzany przez braciszka klasztornego, do jego komnat na piętro.
Opat za wejściem Kostki podniósł się od stołu znad ksiąg otwartych, pytając:
— Kogo mam zaszczyt... Nagle wybuchnął:
— Chryste Panie! Czy mnie oczy nie zwodzą... A toż to mi gość!
Żywo naprzeciw Kostki się posunął biorąc go w ramiona.
— Skądże mi Wmość? Z jakich stron?... Ale proszę naprzody...
— Mam ludzi z sobą — oznajmił Kostka. Opat pojrzał oknem na dziedziniec.
— Wnoszę po strojach, że to od węgierskiej strony.
— Spod Tatr.
— Zajmą się nimi. Proszę dalej, proszę...
Objął go ramieniem i poprowadził do komnaty narożnej, ostro łukami sklepionej, z której okna dwa, głęboko w mur ściany wnikłe, otwierały widok na daleką równinę wiślańską, na zachód. — Tu posadził go przy stole dębowym, w snopie światła rozszczepionego, sam siadł najrzeciw.
Braciszek służebny wniósł gąsior z winem, owoce, ciasta. Opat napełnił kielichy.
— Za zdrowie Wmości! najmilszego mi gościa... Proszę, proszę — podsuwał misy z owocami.
Był on w leciech koło pięćdziesięciu, ogromnej struktury ciała. Lecz bardziej wzrost to sprawiał niż tusza. Twarz miał pełną wyrazu. Wysokie łuki brwi 
 
  
    
 


   
 
 

 


nad mądrymi oczami, nos duży, orli, i wydatnie zarysowane usta nad przyciężką brodą, przydawały tej postaci wyniosłej coś z władyczej powagi.
Kostka przy nim pozornił się niemal pacholęciem. Toteż dziwnym wydać by się mógł widzowi postronnemu stosunek tych dwu postaci, a tym dziwniejszym, iż gospodarz racząc go lub zapytując zwracał się do młodzieńca z niezwykłym wobec nieletności onego szacunkiem.
— Jestem — prawił — Wmości niewymownie wdzięcznym, iżeś mnie, starego przyjaciela nie ominął.
— Mam prawdę rzec — odparł Kostka — to tędy droga mi wypadła...
— Z jakiejkolwiek przyczyny to się stało, jednakoć jestem rad. Pijże Wmość! Strudzony musisz być drogą — podsuwał nowo napełniony kielich. — Przyznam się, często ostatnimi czasy myślałem o Wmości.
— Dzięki za pamięć serca — skłonił się młodzieniec.
— Powiem otwarcie: rzeczy to publiczne raczej, więcej niż skłonność serca, choć i ta była w połączy, niewoliły mię do myślenia o nim...
— Rzeczy publiczne?
— Tak. I mam ufanie, że Bóg jest przy tych zamysłach, skoro cię natchnął myślą powrotu w chwili...
— Z jakiejkolwiek przyczyny to było — rypostował z uśmiechem Kostka — jednako wdzięczny ci jestem, Wmość księże opacie, dobrodzieju mój. Droga to rzecz: pamięć — przydał melancholijnie — a ja tego dobra niewiele w Polsce posiadam. 
 
  
    
 


   
 
 

 


— Mylisz się Wmość. Oddalenie złym bywa pojaśnicielem.
— Jestem jako ten przechodzień, którego kiedyś w jakimś tam zgiełku stolicznym widziano. Czyż dziwić się może wróciwszy, że nie spotyka witających rąk? Nic dla pamięci swojej nie uczynił...
— Są, którzy przechodniów raz widzianych nie zapominają...
Kostka skłonił się milcząco.
— Lecz, wybacz, niefortunnie Wmość przyrównałeś. Nie jesteś przechodniem w Polsce, owszem jednym z pierwszych jej obywateli.
— Bez imienia...
Opat opuścił głowę na dłoń.
— Możesz mieć 'słuszną gorycz w sercu, lecz...
— Przeciwnie — odparł swobodnie. — Nie dąsam się na los, że mnie nie postawił tam, gdzie ludzie szczęścia niejako szczyt widzą. Zyskałbym jedno, a straciłbym wiele: wszystkie leżące przede mną możności...
— Wybacz, Wmość, że zapytani, coś za granicą czynił?
— Wojażowałem...
— Wiem coś o onym wojażu. Czy to nie o tym czasie akurat, przed laty dwoma, byłeś Wmość w tajemnej misji na dworze szwedzkim?...
— Ho! Skądże te wiadomości?
— Nie jesteś szarym człowiekiem, którego ludzie nie zauważają. A pono i do inszych monarchów miałeś kredytywy?
— Nie będę przed Wmością taił. Zlecono mi istotnie zadanie zaszczytne uzyskania subsydiów, a gdzie 
 
  
    
 


   
 
 

 


by można i posiłków, na planowaną wojnę przeciw Turkom. Król nieboszczyk ufał mi — niech świętą będzie jego pamięć — lecz wkrótce potem śmierć nagła plany jego tajone przecięła...
— Nieodżałowana to strata dla nas wszystkich — westchnął opat.
— I ja przez to uderzenie losu zostałem zwolnion z misji.
— Właśnie co do lat ostatnich śmiałem Wmości stawić uprzednie pytanie. 
— Co czyniłem? Zaprawdę, trudno to słowy określić...
— Jeśli to ma być z racji pewnych tajemnicą okrytym...
— Otóż nie; jeno nie wiem, jakim sformułowaniem mam wyrazić to, co nie było czynem samym, lecz raczej nauką czynu... Starałem się pojąć, jakie siły tworzą historię, i czy wola jednostki może z bezwładnej masy ukształcić czynnik żywotny, nową niejako rzeczywistość, przeciwstawioną temu, choćby jak pozornie potężnemu, co ma już w sobie czerw rozkładu. Ach, do dziwnych doszedłem zrozumień...
— Patrzę na Wmości — począł opat, gdy milczenie chwilę już stanęło między nimi — i żywo mi przed oczy nachodzi ten nieodległy czas (jakże nieszczęścia go oddaliły!), kiedy świętej, nieodżałowanej pamięci król Władysław raczył mię wezwać na radę poufną, w której brało udział kilku oddanych mu łudzi. Jak Wmości wiadomo, byłem wówczas sekretarzem J. K. Mości i król nieboszczyk miał sposobność poznać przywiązanie me do jego osoby; stąd mię na radę wezwano. 
 
  
    
 


   
 
 

 


Było to wkrótce po zgaśnięciu królewicza Zygmunta. Król był mocno strapiony zgonem przedwczesnym syna jako też i obawą o następstwo. Zwierzył się nam z tej troski, powiadając o kłopotach, jakie mu brat Jan Kazimierz, podówczas kardynał, zmiennością swą a obcością charakteru sprawia — i wtedy to wśród narad padło imię Wmości jako...
— Ostawcie, proszę! — przerwał porywczo młodzieniec. I łagodząc ostrość słów przydał ze smutkiem:— Niechaj śpi przeszłość. Mówmy raczej o dobie teraźniejszej.
Opat westchnął podjąwszy:
— Też doba teraźniejsza każe przywoływać chwile te z pamięci, aby ratunek jaki najść, bo już do ostatka, jako widzim, tej Rzeczypospolitej nieszczęsnej przychodzi. Żółte Wody — Korsuń — Piławce — Zborów... Klęska za klęską!
— W relacjach do dworów zagranicznych potkanie pod Zborowem sławiono jako Wiktorią!
— At — wiktoria... Żal mówić. Dobrze, że się chan zmiłował. Czy wiesz Wmość, za jaką zapłatą?
— Wiadome mi są punkta owego traktatu.
— A czy wiadomeć są i punkta sekretne, których
wstyd nie dopuścił pisać?
 ?....
— Oto pozwolono w nich ordzie jasyr na ziemiach Rzeczypospolitej.
— Co Wmość powiadasz?! Żeby za zezwoleniem panów senatorów, króla...
— Tak ! Oddał król siedemdziesiąt miast polskich Tatarom na łup! 
 
  
    
 


   
 
 

 


Zapaliło się ogniem oburzenia blade młodzieńca czoło.
— Hańby większej ponad tę nigdy chyba serce polskie nie doznało.
— Na nic nie przydało się — ciągnął opat — męstwo obrońców zbaraskich. I za tych okup chanowi przyobiecano, jakoby za jeńców, wbrew ich wiedzy i woli.
— Gdzie indziej wodzom takim głowy by odjęto!
— U nas sarkania trochę, paszkwilów kilka ulotnych — i na tym koniec. Jest jakaś dziwna, niezrozumiała wobec grozy upadku lekkomyślność w tym narodzie, jakoby przeszczepiona właściwość Francuzów.
— Oponuję. U Francuzów czyn równie prędki jak piosenka. Rzeczy podobnych by nie znieśli.
— Bóg nas pokarał — westchnął opat — za te przeszkody tępe, jakieśmy w swym nierozumie zamysłom wielkim króla nieboszczyka stawiali. W chwili, gdy nawa ojczysta, wśród raf niebezpiecznych płynąca, potrzebuje bystrego sternika, aby ją wywiódł z tej matni, omijając umiejętnie Scylle i Charybdy, niedołęstwo ujęło ster i prosto na zagubę tę łódź skołataną prowadzi.
— Królkardynał...
— Bogdajby był kardynałem pozostał. Uszlibyśmy wielu niebezpieczeństw. Jakieś fatum nieszczęsne prześladuje go, i naród z nim, odkąd los swój związał z jego losem. Były czasu elekcji starania niektórych mężów, którym dobro Rzeczypospolitej na sercu leżało, iżby w myśl pragnień nieboszczyka króla, a nawet z krwie jego (podkreślił) wybierać, lecz intrygi niskie 
 
  
    
 


   
 
 

 


i zabiegi królowejwdowy sprawiły, że z urny wyszedł Jan Kazimierz.
— Został wybrany głosem jednego szlachcica...
—  ??
— Chmielnickiego.
— Ach — tak, ten głos przeważył. Za czym spytał młodzieńca:
— A cóż Wmość o Chmielnickim trzymasz? Musiały cię tam bowiem dochodzić słuchy o jego powodzeniach szybkich...
— Tak... imię jego głośnym jest dziś w Europie, jako ostatnimi laty imię Kromwela. Dwory się już z nim liczą i poselstwami obsyłają go, jak udzielnego pana. Co o nim sądzę...
— Mów Wmość otwarcie. Ciekaw jestem bardzo twego zdania.
— Wydaje mi się on, gdy z daleka nań patrzę, jako nie człowiek z krwie i kości, świadom zamierzeń i celów, mający przed oczyma choćby jak odległą metę rozpędu, lecz jako element istny, na barkach krzywd niesiony — krwawiec w płomieniach — tym groźniejszy, im dalej posunięty — jako pożar, sam z siebie i z niszczenia rosnący, któremu kres niewiadom. Bohdan Chmielnicki — to bicz Boży i krwawy gniew ludu!
Opat, z głową na dłoni, wpatrzony przed się:
— Tak, tak — powtórzył. — Bicz boży i gniew ludu... Ramię wysokie pomsty. Stąd siła jego, moc — dokonane przewagi. Bo też, na Chrysta Pana! — podjął żywo — ciężkie przewiny naszych panów legły na ziemiach ruskich. Przez lat dziesiątki na tych polach siała krzywdy swywola — toteż zbiera w odpłacie 
 
  
    
 


   
 
 

 


ogień. Tacy Potoccy, Kalinowscy, Zbarascy, Koniecpolscy, — ba, wielu ich tamtych królewiąt — znaliż jaki hamulec praw w swych samowolnych rządach?... Cóż im prawa, dekreta, ustawy? Cóż im król we Warszawie, nie mocen zgoła ich samowłady tyrańskiej ukrócić? Onić tam byli na okrajach udzielnymi pany. Znaną jest rzeczą, jako cmentarze i cerkwie, ku zgorszeniu chrześcijańskiego narodu, Żydom popuszczali w dzierżawę; jako na słobodach osiadłym kozakom odejmowali dane przywileje, niewolnymi ich czyniąc. A ich słudzy, dzierżawcy, starostowie, ośmieleni pańską samowolą, pobłogi wszelakiej pewni, do reszty ugniatali, naród poddany, łupiąc jego dobytek ostatni, iż niejednemu, może cnotliwemu przody, nie pozostawało nic inszego, jeno droga w step. Okopisto tych krzywd było, toteż przepełniło się.
Podniósł się ciężarem całym i sapiąc gniewnie przeszedł parę razy wzdłuż po miękkim dywanie komnaty.
— A i na ziemiach rdzennych polskich inaczejże się dzieje? Czyż i tu naród biedny nie jest uciskany srodze, pominąwszy może królewszczyzny, choć i w tych starostowie dzierżawni dla zysków swych śrubami danin poddanych ściskają. A smętniejsza rzecz, jako się słyszy, iż w duchownych, biskupich i opackich włościach najsrożej lud jest ciemiężon.
Usiadł ciężko z powrotem i w przestrzeń oddalną, a zbliżoną oczom, wzrok rozszerzony puścił; troska pojęła myśli w widzenie onych spraw...
— Przepaść otchłanna stanęła między dwoma członami tej ziemi. Z jednej strony wszystkoposiadacze — z  drugiej niewolni oracze. Rozdwój ten gruntuje się, 
 
  
    
 


   
 
 

 


z krzywd i bezprawia powstały, sankcje prawne zyskuje, ba, wiarę, jakby naturalnym, od Boga stanowionym był porządkiem. — A przecież nie tym torem Polska w swój żywot państwa wkroczyła. Kmietów wiece były stanową praw. Z nich włada władnących szła. I był zwiąż mocny wszystkich używających Słowa, którzy się czuli Jedno wobec Niemych — była Jedność w narodzie. — Aż się począł stan rycerny nobilitacjami, łupem wojennym i nadaniami wzmożony wydzielać, garnąć władę, przywileje k'sobie, a stopą żelazem obutą spychać oraczy w dół. Począł na zjazdach ustawy kłaść swywoli swej rosnącej przyjazne, a lud, zepchnięty w chłopów, czym ciaśniej ograniczające. Od stanu rycernego odepchnięty, płużnej jeno i już niewolnej pracy przypisany, miał jeszcze lud furtę otwartą do szkół powstałych i rzemiosł, jako i do duchownych zaszczytnych dostojeństw. Ale oto już w początku zeszłego stulecia polecono starostom wydawać kmieci zbiegłych na nauki. Reasumowano też konstytucję z wieku poprzedniego, słowy — jak czytamy — tymi: »aby ludzie narodu prostego do głównych kościołów i katedr dawani nie byli, jeno ludzie narodu a krwie szlacheckiej . W końcu ogłoszono kodeks — jak mówią Volumina legum statutu ecclesiarum — że »plebejusz starając się albo wstępując na dostojeństwo duchowne musiał być wywołany z rodzicami i dobra wszystkie na rzecz skarbu tracił«. — Tak więc i tę furtę jedyną  jakiegoś światła i oddechu — chłopu zamknięto: aby się już na wieki odgrodzić od niego, i aby, jak przykuty do wioseł galery, na wieki w kaźnej ciemnicy pozostał. — Cóż już potem. Gdy niżej praw strącony nie 
 
  
    
 


   
 
 

 


wolnikiem rzeczywistym stal się dawny kmiet, łacwo już było wydać prawo, że »plebeja głowa, jeśliby się o nią kto upomniał, jak o szlachecką, nie ma być wcale płaconą, zaś petent ma podlegać odsiadywaniu w wieży. Sapał gniewnie i trząsł się w rozgorzałym sercu.
— Tak to tę przepaść otwarto... Z jednej strony wolności wszelakie — z drugiej kaźń. Naprzeciw nę
dzy ostatecznej — przepych. Mówią wprawdzie, że gdzie indziej jeszcze gorzej, we Francji...
— Nie zdaje mi się to być — rzekł Kostka. — Tam swawola panów krępowana jest przez powagę króla. Widać też z zauważeń Francuzów bawiących różnymi czasy w Polsce, że stosunki tutejsze uderzyły ich. jako niezwyczajne. Na przykład: Pani de Guebriant, która towarzyszyła w przyjeździe do Polski Marii Ludwice, w wrażeniach swych zaznacza: »największy zbytek u góry, a nędzę u dołu«. To samo pan Dalerac w swoich Anecdotes de Pologne powiada, iż »Polacy świecą przepychem wśród swej nędzy«, A pan Solignac pisze: »Dwa są szczególne stany w Polsce ostatnim sposobem sobie przeciwne: szlachta, której wolność jest nieokreślona, i chłopstwo, którego niewola jest prawie bez granic«.
— Tak, tak, niestety. Postronni gorszyć się muszą, widząc od środka te wolności sławione Rzeczypospolitej. Nobilis urodzony, pychą nadęty a próżny, wszystkim tu jest. Dla niego chamów Pan Bóg stworzył, który też w jego pojęciu stanowym jest »pierwszym szlachcicem w niebiesiech«. Nobilis jeno na tej ziemi w »złotej wolności« chodzi, i nić mędrszego w swej politicis 
 
  
    
 


   
 
 

 


nie umie, jak »na sejmie prawa tronu, a na włości prawa ludzkości ścieśniać«.
— Dwaj są w tej Rzeczypospolitej szlacheckiej niewolni:, chłop i król — zauważył Kostka.
— Tak jest w rzeczy — przyświadczył opat — Król też nieboszczyk tę niewolę swoją dotkliwie czuł, gdy poselstwu kozackiemu miecz jako obronę jedną przed uciskiem wskazał. — Aleć już onej pychy ukrótu oznaki dają się widzieć. Bóg posyła ostrzeżenia. Klęski ostatnie, od onego pogardzanego chłopstwa poniesione, czyż nie zastanowią? Gdy z jednej strony ucisk, deptanie, pogarda — z drugiej łacwo hoduje się pomsta. A gdy się poczuje w sile — krew może wypełnić snadnie gnębioną przez wieki przepaść. Memento mamy niedawne: wojnę chłopską w Niemczech. Memento drugie, naoczne: one ukrainne bunty. Łacwo przy takim stanie rzeczy i tu ogień ów wschodni może się — nie daj Bóg — przerzucić, a wtedy...
Nasuwającą się wizję przeraźną wzrokiem twardym odepchnął.
— Gorzej byłoby — rzekł Kostka — gdyby pożar ów zwycięstwem wojsk ukrainnych, nie mając tamy odporu, przelał się na ziemie polskie.
— Boże chroń! — wstrząsł się opat.
— A okrutna tuczą, jako słychać, zbliża, się od ściany wschodniej...
— Następstwo to wiktorii zborowskiej. — Od razu widnym było, że onego musowego paktu, pod patronatem chana zawartego, obie strony nie myślą dotrzymać. Nadto potężnym stał się już Chmielnicki, nadto rozgoryczoną szlachta utratą swych obszernych dominiów 
 
  
    
 


   
 
 

 


wschodnich, iżby się traktatem owym kontentować. Cały rok przeszły był pełen błyskawicznych oznak, iż do ostatecznej rozprawy przyjść musi. By tę groźbę wiszącą u granic wschodnich w inszą stronę obrócić, powzięto pewien plan o wielkich zarysach — ale cóż, jako zwyczajnie, spóźniony.
— Liga przeciwturecka?
— To właśnie. Głównie pod naciskiem ś. p. kanclerza Ossolińskiego, aby wojną z wojny wyjść domowej, wrócono do bohaterskiej myśli króla Władysława. Czas zdawał się być ku temu sposobny. Pośród plemion bułgarskich gotowało się powstanie. Rakoczy donosił, że zawarł z hospodarem Maciejem konfederację tajną przeciw Turkom. Cesarz pomoc przyrzekał, to samo Wenecja i książęta włoscy. Czyniono starania, by cara moskiewskiego, ba, nawet chana pociągnąć do Ligi. Do Chmielnickiego słano posłów, by go skłonić do zaczepki Porty, do wypraw Kozaków Siczowych na Czarne Morze. Jeśli Portę zaczepi — myślano — rozprzęgnie się sojusz jego z Krymem. Nie znano tego człeka. Chmielnicki oświadczał posłom królewskim i weneckim wszelką gotowość współdziałania, ofiarowywał się chana, hospodarów obydwu pociągnąć, śledził gorliwie — jak pisał — »świętobliwi zamysły J. K. Mości«, a tymczasem działał potajemnie z większym niż kanclerz skutkiem. Bo oto nowy rok ten zobaczył Ligę stworzoną — lecz nie przeciw Porcie, ale przeciw Rzeczypospolitej! Chmielnicki związał się jeszcze ściślej z chanem, odnowił traktaty z Porta, porozumiał się z Moskwą, przeciągnął groźbą i obietnicami Rakoczego i hospodarów obu na swą stronę — żelaznym pier 
 
  
    
 


   
 
 

 


ścieniem sojuszów zamknął Rzeczpospolitą od Smoleńska po słupy południowe Karpat. Mgła złudzeń opadła z oczu — zobaczono z przerażeniem groźną rzeczywistość. — Rzucono się więc z pośpiechem do gotowania sił odporu. Sejm pozwolił zaciągi. Hetmani gromadzą wojska pod Sokalem, a jak słychać, na pospolite ruszenie ziem poszły już trzecie wici. — Oto stan rzeczy. Bóg wie, co niedaleka przyszłość nam zgotuje... Człowiek, pomny niedawnych pogromów, trwoży się w sercu. Tym więcej, że hetman kozacki urósł w tym czasie w potęgę: do trzystu tysięcy rachują jego siły, a wspomaga go chan z . ordy. W głowie się mroczy...
— A jakież siły — spytał Kostka — według wiadomości Waszej może stawić Rzeczpospolita?
— Też stąd trwoga i obawa o całość — odrzekł opat. — Mam relacje spod Sokala od pana Lanckorońskiego. Hiobowe to są wieści. Wojska wszystkiego nie liczą więcej nad  tysięcy. Litwa nie nadciągnęła, bo, jak hetman Radziwiłł donosi, wobec podejrzanego gromadzenia się wojsk moskiewskich nad granicą musi swych grodów strzec — Więc tylko koronne siły. Ale, co gorsza, żołnierz niezaopatrzony, głodny, domaga się z kilku kwart niewypłaconego żołdu; rozprzęga się i burzy. Nierząd, niekarność w obozie. Gdyby — mówią — Chmielnicki nagle obóz podszedł, to rozsypałoby się to jak piasek.
A pospolite ruszenie?... Wiemy niestety aż nadto, co o nim sądzić. Ściąga to powoli jak z mazią, z kuchniami, służbą, bebechami, z całym balastem taborów obóz napełnia się wrzawą, hałasem pijaństwa, kłótni, tumultów, bijatyk — jarmark istny. A gdy im co nie 
 
  
    
 


   
 
 

 


po woli — zaraz sejmikowania, koła generalne, rokosz. Powojują gardłami z takim stukiemhukiem, dopóki prowiantu zwiezionego starczy, a później — gdy na takich przewagach obozowych zbiegnie im czas powołania — rwą się z powrotem do ciepła kominków, do pierzyn, i żadna siła, nawet salus zagrożonej Reipublicae, o którym tyle krzyczą, nie w mocy ich zatrzymać! W pijaństwie, obżarstwie i pieniactwie zniknęła. dawna ambicja rycerska, zniknął honor szlachecki. — Wieluż to, jak widzimy, czyni sobie dziś proceder z tak zwanych besserunków: policzków płatnych, otrzymywanych od magnackiej dłoni. Tak to, tak — do takicheśmy stoicyzmów doszli. Cóż prawić o rycerstwie? Sława wojenna tkwi na zardzewiałej broni przodków — w zbrojowniach. Dziś — słusznie powiada pan Kochowski:
Takeśmy zniewieścieli, tak dalece zmiękli, Żebyśmy się dziadowskich rynsztunków przelękli.
— Cóż więc — podjął Kostka — jeśli za najściem sił Chmielnickiego rozsypie się wojsko zniechęcone, jeśli potopu onego spróchniała tama szlachecka nie wstrzyma?...
Groźne pytanie zawisło w powietrzu. Opat, po chwili zastanowy:
— Właśnie doszliśmy do krawędzi: »Cóż, jeśli...« Pytanie owo, lęk niosące, przejmowało i przejmuje serca i umysły mężów, którzy dalej i głębiej sięgają wzrokiem niż powszechność, a którym całość tej ojczyzny 
 
  
    
 


   
 
 

 


najwyższą jest troską. Z tej troski mandat biorąc szukają w rozumach swych wyswobodzenia łodzi państwa z onej groźnej otoczy raf, w jaką ją lekkomyślnie niedołęstwo pchnęło.
— Jakiż ratunek, widzą?
— Powiem Wmości otwarcie: zmianę sternika.
— Śmiały krok. Lecz czyż niewolny — a takimeśmy króla rzekli — może sterować?
— Jezuici nimi kierują, schlebcy i podwiki. Lekkomyślność zbrodnicza i dewocja u steru. Mężowie warci odsuwani. Malkontentów liczba coraz wzrasta. Nigdy takiego nie było rozdźwięku między narodem a tronem. Paszkwile ostre, oskarżenia, listy otwarte latają. A on jakby się uwziął drażnić ludzi. Wrogami sobie uczynił: marszałka, podskarbiego, hetmanów obu pana krakowskiego... ba, cały szereg zasłużonych mężów. Toteż nie dziw, — gdy urazy łączą, a do tego przybywa obawa o los kierowanego zgubną dłonią państwa — iż malkontenci skupiają się i za innym poczynają oglądać się panem. W sercach zaś mężów o humory one pańskie i zaszczyty pokupne niedbałych ponad wszystkie te mniej ważne sprawy wydźwiguje się trwoga jedna o całość zagrożoną. Czują oni — podniósł się — iż u steru dziś trza wodza, który by natchnął naród wiarą, rozpadłe siły powiązał, zapałem swym je ożywił i powiódł ku zwycięstwu!
— Za późno. Fala idzie...
— Rozbije się o granit oporu. — Tama spróchniała: rzekłeś...
— Duch odradza...
— Spróchniałość grobom przynależy. 
 
  
    
 


   
 
 

 


— Żywię jeszcze naród!
— Niech udowodni.
— Wodza trza, który by one żywotne promienie związał — który by dowód ten ujął jako szablę w rękę... Troska serc szukających — w dzisiejszej pogrąży — dumą przebiega żywot nieboszczyka króla: jego powagę u postronnych — zwycięstwa świetne nad Moskwą — jego dalekobiegłe, bohaterskie plany — jego wreszcie tak śmiałe wskazanie buntu krzywdzonym... i z myślą o tym duchu — rosnącym, gdy nas odszedł — ku tobie zwraca się... Lwie Aleksandrze — schylił się ku siedzącemu.
— Zawołałeś mię na pamięć krzywd...
— Na pamięć ducha tamtego! Zdecyduj się — żebrał.
— Do planów tych nie przyłożę ręki.
— Kraj w niebezpieczeństwie. Ostawiony błędnemu sterowi na zgubę pewną przyjść musi. O całość wszystkiego idzie.
— Całość ta nic mnie nie porusza.
— Czyż obcym ci ten kraj? — sprostował się opat. A Kostka w dalekim zapatrzeniu:
— Jest mi ten kraj jak morze widziane z brzegu... Słyszę jeno szum powierzchni — i jęk rozpaczny głębi. Inne ja mam zamierzenia...
Opat zbliżył się z żywością.
— Rozumieć bym je pragnął... Kostka obrócił nań wzrok zamyślony:
— Wmość jesteś szlachcicem... To żadną miarą tego rozumieć nie możesz. Chyba... kiedyś — złagodził. 
 
  
    
 


   
 
 

 


Za czym wstał i podszedł do okna. W zadumie patrzał na światła zachodu.
Opat chodził z pochyloną głową wzdłuż komnaty. Po chwili zatrzymał się obok Kostki.
— Rzekłeś Wmość na wstępie — zagadnął — że masz ludzi spod Tatr i że stamtąd od granicy jedziesz. Wybacz. Wmość, iż spytam ciekawy, coć tamtą stroną wiodło? A jeśli i to jest tajemnicą...
Kostka wyciągnął do opata dłoń.
— Nie chowajcie urazy... Są rzeczy, które dziś wydać się mogą szalone. Nadto głęboko w przesądach stanowych tkwimy. Nawet ci, którzy stanu swego zgniłość i spróchniałość widzą. Zadość wystarczającą wydaje się im naprawa. Przed zepchnięciem trumien w grób, zawadzających rozpędowi życia, cofnęliby się ze strachem. Oto dlaczego...
— Nie chowam żalu — rzekł opat i uścisnął serdecznie dłoń Kostki.
— Pytasz Wmość, co mię stroną tamtą prowadziło?... Aby odpowiedzieć szczerze, muszę wrócić do lat ubiegłych, których chcę zapomnieć, a które mię wzruszeniem wołają — do czasu mego chłopięctwa. Będąc przy dworze, jeszcze za Zygmunta, widywałem na pokojach i w dziedzińcu zamkowym różnych ludzi swoich i obcych, w strojach cudzoziemskich j w kontuszach — cały barwny korowód, oczy chłopca wszędobylskiego ciekawiący. Nieraz, pomnę, zaczajałem się w kurytarzach, aby przyzierać się ludziom do kancelarii króla zdążającym. — I wtedy to tam zobaczyłem górali spod Tatr... W swych białych obcisłych strojach, 
 
  
    
 


   
 
 

 


topolowo rośli, o twarzach orlich i oczach — choć z prośbą przychodząc, jacyś władnonakaźni — wydali się mi herosami z bohaterskiej baśni. Wierzyć nie chciałem, kiedy mi mówiono, że to chłopi, poddani króla. Wymarzyłem sobie ich rasę białą, nadludzką, na wysokiej, słonecznej dolinie zamkniętej białymi wieżycami Tatr, panującą. Śniłem o nich po nocach — z ich postaciami łączyłem moje młodociane plany — zostali mi też głęboko w pamięci. Gdy więc nadszedł czas, kiedy w męce myśli, już dojrzałej, wykwitły plan trzeba było na ziemi i przez ludzi począć wykonywać — ku tej dolinie wysokiej, ku tym herosom śnionym ufność mię pchnęła. Pomyślałem: jeśli przez ten lud osobliwy nie sprawię, co przedsięwziąłem, to przez żaden inszy. I oto tam skierowałem kroki...
Umilkł, zapatrzony w zachód, a oną ziemię wysoką i Tatry białe — jak zjawione zaklęciem — widzący. Zaś opat czując wagę zapoczętych zwierzeń ze drżeniem czekał dalszych wyspowiedzi....
Nie wysłuchał nic z onych. Młodzieniec, przeniesiony myślą na Podhale, majaczyć począł do światła:
— W męce lat piastowałem sen mój, nim się wolą nie zrumienił, by uróść w czyn. Czynowi, wypieszczonemu krzywdą, ramię poddam, podłożę ducha całego. Niechaj się stanie. Uderzę surmą o skały — śpiące zbudzę — Bolesławowe zastępy wywołam... Wylecą orłowie biali — załopotają skrzydłami. Szum się poniesie — polecą wieści budzące. Wici po górach zapłoną — zorzą do szyb zaświecą. — Ockną się ludzie w chatach — oczy w zdumieniu przetrą — wyjdą jak z grobów na światło, prawdziwie z martwych powstali... 
 
  
    
 


   
 
 

 


Stojącemu w oknie odblask zorzy zachodu spłomienił oblicze — koroną ogni krwawych siadł na włosach.
Na drugi dzień rano Kostka, już na wyjezdnym, poprosił opata o inkaust i pióro. Skreśliwszy przy stole zdań kilka podał rękopis opatowi. — W podzięce za gościnę — rzekł. Opat przeczytał:
 
»Ja niżej podpisany zalecam, aby ten konwent tyniecki ze wszystkimi wsiami wcale i nienaruszenie zostawał od przechodzących żołnierzy, pod komendą naszą będących, a to pod utraceniem gardła, kto by się inaczej śmiał poważyć«.
(Toż samo po niemiecku).
»Dan w Tyńcu, w maju  r.
Aleksander Lew ze Sternberku«.
 
Przeczytawszy to, obrócił oczy zdziwione na Kostkę. Po czym uścisk żegnalny oddając rzekł:
— Jakiekolwiek są zamierzenia Wmości... wiem, iż zrodzone z prawdy serca. Przeto niech Bóg im pomaga! 
 
  
    
 


   
 
 

 


V
 
Tymczasem na Podhalu hyr po dziedzinach szedł o »Pułkowniku królewskim, który miał władę skazanych wyrokiem hersztów od drzewa śmierci odjąć
Którzy byli obecni przy niedoszłej egzekucji w mieście, szeroko rozpowiadali o wydarzeniach dnia onego. Jako na wzgórze za miasto skazanych wyprowadzono; jako katowie sznur już gotowali; jako już żadnej nadziei dla hersztów nie było.
Jako wtedy zjawił się niby anioł z nieba ów nieznany nikomu młodzieniec, jako pułkownikiem królewskim się ozwał, egzekucję wstrzymał i hersztów zdrowiem salwował. Jako prawo musiało się przed jego powagą ugiąć; jako landwójt (rad nierad) musiał od wykonania wyroku odstąpić; jako nawet sam pan Podstarości skłonił głowę swą siwą przed wymogą władną Pułkownika. A potem przemowa jego do narodu...
Tu się rozchodziły opowieści świadków; — różni różne rzeczy przytaczali. To, — że Tatarzy mają w Polskę potęgą całą wpaść i naród wszystek powołany, aby im stanął tamą. To, — że Rakoczy zdradziec chce z Węgier sięgnąć po Kraków, przeto lud górski skrzy 
 
  
    
 


   
 
 

 


kuje się ku obronie granic. To, — że król we Warszawie więziony przez możnych panów odwołuje się przez pułkownika swojego do chłopów, co na Podhalu, gdzie król był uważany za jawnego lub skrytego przyjaciela ludu, chętny znajdowało odzew. To wreszcie — że taki czas nadszedł, iż naród chłopski dotąd ciemiężony ma wszelakie wolności otrzymać.
Szerzyły się i krzyżowały w powietrzu one wieści, a ponad nimi dzwoniło imię »królewskiego Pułkownika«, obrońcy chłopskich swobód. Postać jego, w opowiadaniach wyobraźnią prostą przybierana, rosła w baśniową zjawę.
— Strój ma spaniały. Na kapelusie pióro rajskie, diamentową spinką przytwierdzone. Szabla kamieniami drogimi sadzona, śrybne u butów ostrogi. Blask idzie odeń. Oczami jak popatrzy, to serce ustaje bić: taką ma we spojrzeniu władzę. Wyrostu je niedużego, ale jak pocznie przemawiać, to sie widzi: do obłoków rośnie...
Potęgowało tajemniczość owego Pułkownika i to, że niespodzianie zjawił się — tak odbijający — na Podhalu, i nagle znowu zniknął nie wiadomo gdzie.
— Nie pułkownik to zwykły być musi — szeptali ludzie między sobą — ba, może jaki bliski zaufany króla, przezeń tu do nas wysłany, aby sie wywiedział, czy w razie czego damy za niego swoje zdrowie, bo też może i sam królewicz, kto wie... co między naród prosty zestępuje, by sie dowodnie przekonać o wszystkich krzywdach i ciemięstwach, aby potem wiedział, jak sprawiedliwie rządzić. 
 
  
    
 


   
 
 

 


Niedługi uszedł czas, a urosła już legenda o Pułkowniku.
Ze wszystkiego pomieszania naród rozumiał coraz wyraźniej to jedno: że trza się stroić, trza być w gotowości. Co padnie. A już słyszano — podawano sobie z dziedzin do dziedzin tajemnie — że odkaz cichy do pogotowia powszechnego dał sam marszałek Łętowski.
Więc kto jeno czuł się w sile, a miarkował, że czasu gorącego, gdy nadejdzie, w izbie nie usiedzi — ciupagę hartował, strzelbę czyścił, kierpce na zapas szył, sery i placki babom sposobić kazował.
Kto, nawet nie. wchodząc do chałup, z zewnątrz podtenczas Podhalowi uważniej by się przyjrzał, łacwo dałyby mu się uwidzieć oznaki powszechnego na jakąś odmianę czekania i gotującego się poruszenia. — Choć już wiosna, krótka na tej wysokiej dolinie, była w pełni, nikto się jakoś nie śpieszył do pola. Tu ówdzie ziemia czerwieniła się posianymi lub zoranymi świeżo zagonami — ze rzadka widzieć się dało na polu oracza — przeważna część pól płowiała nieruszanymi tłokami; co, przy znanej gorączce wiosennej górali, dziwnym i niezwykłym było. — Nawet wypęd majowy owiec na hale, o cale dwa tyźnie przyśpieszony, nie miał tej wiosny takiej wagi jak po msze lata. Poszły kierdele z juhasami młodocianymi, bez otrąbień, jakby na bliskie pastwiska. 
Natomiast jarmark lub odpust, gdy się tymi czasy zdarzył, tłumniejszy był o wiele i huczniejszy o sto, niż zazwyczaj. Młodzież, zwerbowana w mieście lub gotowa do werbunku, piła hucznie na ochotę: noce jęczały 
 
  
    
 


   
 
 

 


śpiewami przelewnymi lub zgiełkiem próbnych bijatyk.
Słychać też było o niezwykłym wzroście drużyn zbójnickich, lecz — co dziwniejsza — ani o jednym znikąd przez onych napadzie. Wieściom o ich potędze, dochodzącym z lasów, najchętniej młodzież ucha podawała. Starzy zasię, czując co się święci, schodzili się na ważne pogwary, a gdzie powagą sołtys był, do niego szli na urady.
W Czarnym Dunajcu na sołtystwie drzwi się nie zawierały. Szli ludzie z zaufaniem do Marszałka z oddalnych wsi, nawet od Szczawnic, Krościenka pytać się, co czynić mają. — Łętowski zbywał ich półtajemniczymi słowy, co wagę chwili tym bardziej w rozumieniu ich utwierdzało. — Głosili się też doń gęsto przez pana Zdanowskiego odsyłani młodzi junacy chcący się zwerbować. Tych, po wpisaniu na listę, odsyłał sołtys do drużyn, które się podług zarządzenia Pułkownika pod wodzą onych zwolnionych harnasiów, Czepca i Sawki, formowały.
Wieczorem zaś nieraz do późna w noc odbywały się w domu Marszałka urady, do których niewiele osób przypuszczano. Brali w nich jeno udział prym na Podhalu dzierżący sołtysi i ważniejsi z okolic gazdowie.
Narady owe częste u Marszałka, jako i wstające wrzenie wśród młodzieży, nie uszły uwagi księży, którzy też kazania ostrzegawcze poczęli z ambon głosić, a odwiedzać się w sąsiedztwie i naradzać między sobą, czyby nie było wskazanym o owych niepokojących oznakach władze najbliższe przestrzec.
Jednego dnia do pana Podstarościego do dworu 
 
  
    
 


   
 
 

 


przyjechał pleban ze Szaflar. Gdy go pan Zdanowski, witając w progu po obyczaju serdecznie, do bawialni prosił, zrobił tajemniczą minę i oznajmił, że ma ważne bardzo rzeczy do zakomunikowania. Gdy więc gospodarz pociągnął go do swej ubocznej izdebki i usadziwszy na kanapie spytał, co by miał takiego do rzeczenia, tedy ów począł:
— Przychodzę z oznajmą rzeczy, jakie się jawnie dają postrzec, a które najwyższym niepokojem umysł i serce, dobrem ogółu przejęte, poruszają. Oto jakby jakiś bies między naród prosty wszedł — iż odmienił się przez czas niedługi do dziwu. Parafii swojej poznać nie mogę. A słyszę od sąsiadów, że i u nich to samo. Zmowy jakieś podejrzane, zebrania, narady,
stronienie od plebania — wszystko to wielce zastanawia. Roboty teraz w polu — nikt jakoś się nie śpieszy. Jakby na coś ważnego czekano. Młodzież po karczmach pije — dzień ode dnia, nocami holofy, krzyki, noszenie się po wsi ze śpiewami — a słychać, ten i ów z  prymniejszych przymyka do drużyn jakichś, które się po lasach tają. Coś niedobrego się przygotowuje. Oby Pan Bóg nie dopuścił, patronowie święci swym wstawiennictwem przemienili. — Może Wmość pana już doszły słuchy o onym po wsiach niepokoju. Ja uważałem za obowiązek swój, jako bliski sąsiad i powinny wobec dobrodzieja mego, przestrzec zawczasu, nim zło się nie wzmoże. Co Wmość sądzi o tym — jakie kroki przedsięwziąć dla utłumienia niewiadomego nieszczęścia — co czynić?
Pan Zdanowski na to jakby nigdy nic:
— Napije się dobrodziej wiśniaku? 
 
  
    
 


   
 
 

 


— Napiję się, owszem, ale chciałbym przódy...
— To, co mi tam ksiądz bajdurzysz — wpadł tedy pan Zdanowski — to, wybacz Jegomość, wróble o tym pod strzechą wiedzą. Bo cóż w tym osobliwego? Starzy radzą — mają czas. Zaraz tam jakieś zmowy! Młodzi piją, śpiewają — to zawdy czynili. Przestaną, jak się ustatkują. A że ich natura krzepka do lasu ciąga — nie dziwota. Pojunaczą i wrócą do ożenku.
— Gdybyż to moje tylko postrzeżenie —opanowując urazę podjął pleban — nie wygłaszałbym się z tym, by mi omylności płochej dla poniżenia szaty duchownej nie przydano. Ale to samo twierdzą również i księża sąsiedzi...
— To samo twierdzą, no więc nic nowego. Zwyczajne rzeczy i tyle, jeno je strach niewczesny w kolorach niezwyczajnych widzi. Ja tu, księże dobrodzieju, co dzień mam liczną procesję ludzi — to z tym, to z owym przychodzą — a nic szczególnego w zachowaniu ich nie postrzegam.
— Twierdzą — ciągnął niezrażony pleban — którzy pamiętają żywo rebelię, że właśnie podobne oznaki poprzedzały dni wybuchu.
— Ba, ba! głupstwo wierutne. Wówczas była przyczyna — starosta zdzierca był w mieście. Dziś przeciw komu byłaby ta rebelia? przeciwko mnie? który jestem za pan brat ze sołtysami?...
— Dużo właśnie daje do myślenia, że u sołtysa w Dunajcu, zwanego wszechnie Marszałkiem, odbywają się narady tajne, w których biorą udział znani z lat rebelijnych buntownicy.
— Wolno mu gościć ludzi w swoim domu. 
 
  
    
 


   
 
 

 


— Powiadają, że z drużynami się znosi, że je gęsto ludźmi swoimi zasila...
— Sprawy to werbunkowe. Oddziały owe formują się na zarządzenie pana Pułkownika.
— Dziwnym to właśnie się wydaje i wielce zastanawia, że owa cała po wsiach, spokojnych przódy, odmiana i tajne po domach spiskowania zaszły od czasu, gdy ów pułkownik tu się w mieście zjawił...
Pan Zdanowski poderwał się żywo, zaperzony:
— Co Wmość?... Co ksiądz znowu... Co za podejrzenia, plotki?...
— Ja nic — cofał się pleban. — Powtarzam jeno to, co w opiniach zebrań dekanalnych dało się słyszeć.
— Tam to, widać, spiski prawdziwe się czynią, a to przeciw obronie państwa i powadze króla J. Mości, podkopywanej w osobie pułkownika jego. Robota to, mimo może intencji najlepszych, szkodliwa. Boć wiadomym jest, jakie niebezpieczeństwo grozi od tej ściany. Za poduszczeniem Chmielnickiego, gdy wszystkie siły wyszły do obozu, Rakoczy łacno może pokusić się o Kraków. A pan Platemberg, czorsztyński starosta, żadnej obrony nie zarządził nawet zamków granicznych — słyszę   — nie opatrzył, odbieżawszy je lekkomyślnie. Cóż by było, gdyby Rakoczy nagle wpadł od Węgier? Strach pomyśleć! Bogu dzięki i przewidującej trosce króla J. Mości, że posłał pułkownika swego, aby obronę zarządził. A nie znalazłby lepszego wśród setek dla onego zadania pilnego. Ledwo zjawił się — już naród poruszył, werbunek tłumny ogłosił, a teraz na Śląsk pomknął zaciągi poczynić. Ino patrzeć, jak wnet siła stanie. I zamiast wdzięczności dla onego 
 
  
    
 


   
 
 

 


prawdziwie jak z niebios zesłanego zbawcy, który o bezpieczeństwie naszym myśli, jeszcze podejrzenia niskie... To już zaprawdę jakieś czartowskie mamidła. Ani mi ksiądz z tym nie przychodź, bo mię kolera bierze...
Rozstali się też niebawem wcale ochłodle. Nawet pan Zdanowski nie odprowadził podług zwyczaju gościa na przedgancze. Zawrócił z sieni do bawialni i ciskał się po izbie, wyfukując gniew.
— A to mi!... patrzcie, co to zazdrość ludzka. Że lud ku niemu z całą ufnością — zaraz bunt, zmowa. Od plebanii stronią? Jużci... Chłop czuje swych przyjaciół. Wejdź ty jeden z drugim w jego kłopoty, poradź, stań przy nim obroną — a obaczysz. Rękami cię czarnymi na czoło wyniesie — serce wdzięczne podłoży...
Weszła Zofia. Obaczywszy onego alterację niezwykłą, zatrwożyła się.
— Co wujowi?
Pan Zdanowski rozpogodził się od razu. — Nic, nic, królewno moja. Zirytowali mnie. Głupstwo.
Panna Zofia pokręciła się po izbie.
— Cóż ja to chciałam zapytać... Czy wuj przypadkiem nie ma wieści od Pułkownika?
— Cha! cha! przypadkiem.... — rozśmiał się rumieńcem panny. — A zdrajcę oczywiste liczko zbarwiły...
— Ludzie się oń zwiadują — rzekła w pomieszaniu.
— No, no, nie tłumacz, serce — począł dobrotliwie. — Wszystkich on nas tu oczarował, ten piękny pułkownik. Wszyscy za nim tęsknimy, za wyjątkiem 
 
  
    
 


   
 
 

 


chyba... ale o tych tam... Nawet ja stary nie uszedłem, widzisz, onych uroków. Jakby mi co zadał. Przyznam się otwarcie: pokochałem go jak syna. I jeżeli to. w wyrokach Boskich, nie życzyłbym sobie dla królewny mojej lepszego nadeń obrońcy...
Panna poniżyła się do ręki starca. On też ze wzruszeniem ucałował róże jej czoła.
— Szczęśliwy zamknąłbym oczy, że przyrzeczenie, dane rodzicowi twemu...
Rozstajał w sercu. By otężeć, przeszedł po izbie parę razy, strzepując chustką łzy z powiek.
— Wieści wprost odeń nie mam. — Lecz to wiem, że bawił w Tyńcu u opata, po czym na Śląsko udał się dla poczynienia zaciągów. Miesiąc już minął od jego wyjazdu. A tu się niewiele tymczasem zrobiło. Sawka, Czepiec zapadli gdzieś, ani o nich słychu. Coś tam pono żywiej Łętowski w Dunajcu się rusza, trzeba by mi się z nim zetknąć — a tu sprawy gospodarcze jedna za drugą zachodzą, dnia nie ma wolnego, by się poza dom wychylić. Mówią, że tam gdzieś po wsiach jakieś skupiska, narady —— ale co to — rezultatu żadnego nie widać. Trzeba by coś przedsięwziąć... Każ mi też, serce, zawołać pana Stanisława;
— Pana Gosławskiego nie ma u siebie.
— Gdzież on?
Panna Zofia wzgardliwie wzruszyła ramiony.
— Tam, gdzie zwyczajnie: u Węgra.
— Zaopuścił się od jakiegoś czasu...
— Co gorsza, w jakieś dziwne towarzystwa się wdał. Włóczą się za nim. Tu nawet do oficyn zachodzili — postaci obce, nie tutejsze... Miałam już dawną 
 
  
    
 


   
 
 

 


wuja przestrzec. Niech wuj zawezwie go, rozmówi się z nim w cztery oczy. Ja nie mogę — nie chcę go widzieć.
— Hm... no tak... rozumiem...
Pan Gosławski rzeczywiście dni całe i nocy większą część spędzał w gospodzie Węgra. Zrazu niby służbowo, jako pozostawiony w mieście oficyjer werbunkowy, lecz wnet urzędowanie owo przeszło w stateczne pijaństwo. Już od rana nietrzeźwy, plątał się po szynkowni, przysiadał się do towarzystw, jakie się zdarzyły — a że zaczepny był i prędko uraźliwy, przychodziło nieraz do awantur słownych i bijatyk, przy czym trafiło się, iż poturbowanego siłą wyrzucono na ulicę. — To było w czasie, gdy borgiem trwał; gdy i gospodarz lekceważył jego wiatrem podszytą kontuszowość.
Nagle, nie wiada jakim cudem, odmieniła się fortuna. Począł rzucać pieniędzmi, począł płacić, — nieraz całej karczmie stawiał, kto by jeno był. Tedy zbiegano się z miasta — hucznie było — na rękach go noszono. A on cyganów sprowadzał, grać im kazał, pił i hulał do upadłego.
Były znów dni, gdy zamykał się w bokówce i pił samotnie, na umór. A wzdychania jego ciężkie i desperackie: »Gorze! gorze!...« wydzierały się na izbę szynkowną.
W takich chwilach, odwagą pijacką pobudzany, postanawiał stanowczo z Zofią się rozprawić. Lecz gdy do dworu powracał, słabł w zamiarze, albo też nie mógł jej w osobności spotkać. Widocznym było: unikała go. Nareszcie raz, gdy wracał z oną mocną postanową 
 
  
    
 


   
 
 

 


z miasta, napotkał ją przy furcie ogrodu — Na powitanie skinęła mu głową i chciała go wyminąć. Zastąpił jej rezolutnie.
— Jedno słowo, panno Zofio, jedno słowo...
Zmierzyła go z góry oczyma.
— Jeżeli Waćpan masz co do mnie, to proszę do dworku Wuj też czeka, dawno za Waćpanem posyłał.
— Na miłość boską! — złożył dłonie. — Czy Waćpanna nie widzi, co się ze mną dzieje?...
— Widzę, że Waćpan winem podniecony...
— Piję, bo muszę, bo mię rozpacz szarpie, bo szaleństwo mózgu się ima...
— Po co tu nadużywać słów. Skłonność to raczej zgubna, z którą walczyć trzeba...
— Panna Zofio! Czyż godzi się za moje służby wierne, tyloletnie...
— Czegóż właściwie Waćpan chcesz?
— Litości!
— Lituję się nad Waćpanem, gdy go w takim widzę poniżeniu...
— Słowem jednym możesz mnie wydobyć, jak duszę z czyśćca... Wybaw mnie! — runął przed nią na kolana. — To słowo jedno rzeknij...
— Powstań Waść.
— Nie odejmuj nadziei...
— Nigdy żadnej nadziei Waćpanu nie czyniłam — nie rozumiem...
Ruszyła ramiony i odwróciła się, by odejść.
— To tak?... — podniósł się. — Wiem ja, kto wkradł się zdradnie w zaufanie Waćpanny. Człek nie 
 
  
    
 


   
 
 

 


wiadomy, kto wie, jakiej kondycji... Ale ja się potrafię zemścić. Niech się strzeże!
Spojrzała nań wzgardliwie przez ramię.
— Litowałam się nad Waćpanem, — a teraz pogardzam nim. I nie chcę go widzieć. Słyszysz Waćpan? Nie chcę go na oczy widzieć.
Zastąpił jej we furtce.
— Puść mnie Waść! — odepchnęła go, aż zatoczył się na sztachety, i pobiegła przez ogród do dworku. 
 
  
    
 


   
 
 

 


VI
 
Kostka zostawił na Śląsku Chowańca, aby rozproszone zaciągi pozbierał i na Podhale je przywiódł, a. sam z Orawcem Jaśkiem ruszył pod koniec maja ku Tatrom.
Po drodze zatrzymywał się w ważniejszych pogranicznych miejscowościach górskich, jako to: w Wiśle, Istebnej, Milówce, werbując Podhalanom pokrewnych górali.
Tak przybył dnia jednego pod wieczór do Żywca i stanął na noc w gospodzie. A że na drugi dzień jarmark był w mieście, z dużym ściągiem górali okolicznych, polecił obębnować warunki werbunku — a iż, kto by chciał, aby się doń do gospody głosił.
Wyszedłszy rano na rynek, obaczył tłumnie zbiegowisko otaczające lirnika. Dziada spoza głów tłumu nie mógł dojrzeć — słyszał jeno w przestankach brzęk liry i głos donośny, który rozpowiadał:
— Schodziłech dalekie kraje, słyszałech, co wróżą wróżę, co pustelnicy, od Boga wiedzący, przepowiadają...
— Podniosą się doliny przeciw pagórom, ubodzy 
 
  
    
 


   
 
 

 


przeciw bogatym, niewolni przeciw panom. Nastanie wojna okrutna, jakiej świat nie widział.!
— Wspomoże Pan słabą rękę pastuszą Dawida, iż pokona groźnego, w stal odzianego Goliata. I wyprowadzi Bóg z prostego ludu hetmana, a możnych upokorzy, iż mu strzemię przytrzymywać będą...
— Narodzie biedny, słuchaj! Już dudni ziemia ód wschodu, zbliża się noc zawieruchy... Kto noc tę prześpi w chacie, dzień trupem go zastanie...
— Gotuj się, narodzie biedny! Bóg posyła ci orędzie mściciela...
Kostka, zdumiony wielce słowom onego lirnika, począł rozgarniać tłum, by go naocznie obaczyć. — Ustępowano mu skwapliwie: ciekawość tłumu ku niemu się skierowała. — Skoro tylko dziad postrzegł kapelusz z piórem poprzez głowy, zmienił zaraz przygrywkę i począł śpiewać chrypliwie »pieśń o leśnym bednarzu .
Mógł mu się teraz Kostka przyjrzeć. I on też lustrował go jednym okiem; drugie miał przewiązane; włosy rozwiane, brodę siworudą. Z pozoru — zwyczajny lirnik odpustowy. Lecz owo oko jedno patrzało nadto śmiele, a ogień jego ciemny nie mówił o starości.
Zdało się w pewnym momencie Kostce, jakoby ów dziad niedziadowski, ciągnąc ochryple nutę pieśni, okiem tym przemawiał doń porozumiewawczo. Z niesmakiem przeto oddalił się rychło, przy czym zauważył jakieś karty ulotne wśród ciżby.
Powrócił do gospody. Gdy rzucił płaszcz, kilka kart białych wypadło, na podłogę. Podniósł je, zdziwiony — były podobne tym, jakie w tłumie na rynku 
 
  
    
 


   
 
 

 


zauważył. Jakaś ręka tajemna musiała mu je do płaszcza, gdy o ciżbę się ocierał, wsunąć.
Były to odezwy jednobrzmiące. W poruszeniu najwyższym odczytał:
»Bohdan Chmielnicki, wiadomo czynię wszystkim poddanym Korony Polskiej, że za szczęściem i błogosławieństwem od Pana Boga nam danym, pod moc i władzę naszą podbiwszy ziemie tejże Korony Polskiej, uwolnić was wszystkich obiecuję od ciężarów i robocizny. Będziecie tylko na samych czynszach we wszelakich wolnościach, tak jako szlachta byli, tylko żebyście nam wiary jako ruscy nasi poddani dochowali, panów swoich żebyście opuszczali, przeciwko nim powstawali i do nas się w jak największych kupach gromadzili.«
Odczytawszy to, Kostka za głowę się chwycił.
— Piekło! piekło!... Czegom się właśnie obawiał... W okropny to sposób podcina mój plan.
Począł po izbie chodzić w podnieceniu.
— Tak, jakbym jego planom szedł na rękę — dla niego czynił... Bo tak to istnie wygląda.. Czy lud pojmie, zrozumie różnicę?...
W ciężkiej udręce myśli opadł znów na ławę.
—  Co czynić, by zapobiec... Czas niepomiernie krótki.
Począł spojrzeniem wewnętrznym obejmować rzecz — łączyć dalekie z bliskim — rachować siły sposobione...
Wyszło mu na oczy jawą jako oparcie jedyne — wyspa skalna na morzu niewiadomych sił, gród niepołomny — Podhale... 
 
  
    
 


   
 
 

 


Otężał w sercu.
— Zastępy czynić, siły krzesać. Zawieruchę  zawierusze, piorun — piorunowi przeciwstawić!
Zabrał się raźniej do poczętej pracy.
Jednak, gdy siedząc przy stole układał werbunkowe listy, przed myśl nasuwał mu się natrętnie ów uniwersał Chmielnickiego.
— Straszny to człek, gdy aż tu ramiona jego podpalające sięgają. Warto by sprawdzić, w jak dalekim promieniu owa agitacja się szerzy. Ów dziadlirnik na rynku coś o tym musi wiedzieć. I tu zapewne, on nie sam. Owe rozrzucane karty...
W pewnej chwili doleciał go hałas gwałtowny z dziedzińca.
Wypadł z izby obaczyć, co się dzieje — i oczom jego przedstawił się taki oto obraz:
Jasiek Orawiec, który miał rozkaz wartować przed gospodą i werbujących się do pułkownika przepuszczać, starał się wypchnąć za bramę dziedzińca jakiegoś człeka obcego, o żebraczym odzieniu, jednym oku a siworudej brodzie, w którym Kostka poznał od razu lirnika.
Napróżno jednak Jasiek, mimo swej siły niezwykłej, mozolił się z nim.
Ów dziad stał rozkrzyżowany w bramie, niby pień w ziemię wrosły o dwu żylastych ramionach, i nie dawał się wyważyć.
Jaśkowi żyły na czole nabrzmiały, wstyd go pobudzał.
—  Coż ty se myślisz, mnie sie opierać? — mówił; dysząc. — Ja cie tu wnet, panie święty... 
 
  
    
 


   
 
 

 


Zobaczywszy Kostkę, puścił owego człeka i jął przedkładać:
— Do J. W. pana Pułkownika sie napiera. Powiada, że ma interes. Jaki dziad może mieć interes?... Mówię mu: odejdź! — A ten nic, ino sie pcha i jeszcze by sie stawiał! To jakaś potwora dziwna — dodał ciszej. — Sił ma za trzoch chłopów, a dziad je. Takie dziady u nas nie bywały. Czy nie śpieg jaki...
Kostka skinął na obcego, który kłaniał się od bramy, a Jaśkowi rzekł:
— Gdyby się kto głosił, to zatrzymaj i nie wchodź, aż cię zawołam.
Po czym skierował kroki swe do sieni, a dziad za nim.
Jasiek stał zadumiały, nić nie wiedząc, co o tym sądzić. Nie mogło mu się w rozumie pomieścić, żeby Pułkownik, miasto wyjechać na dziadzie...
A Kostka, znalazłszy się w izbie, wpadł na przybyłego za nim, który zatrzymał się u progu. — Czego żądasz? Kto jesteś?
Dziad skłonił się z udaną pokorą.
— Lirnik, panie.
— Kłamiesz. Słyszałem cię na rynku. A oto — pokazał — manifesty, które rozrzucasz. Sprawa krótka; Każę cię zakuć w dyby! Lirnik wyprostował się.
— Nie zrobisz Wmość tego — rzekł.
— A to czemu?
Gość szybkim ruchem zdjął brodę i przesłonę z oka. — Przed żdumiałym Kostką stanął junak dorodny. 
 
  
    
 


   
 
 

 


— Stasienko!
— Jam ci jest. Gzy każesz mnie, towarzysza dawnego, kuć w dyby?
Kostka, w pierwszym poruszeniu serca miał rzucić się z uściskiem ku niemu, lecz po słowach onego opanował się. Rzekł zimno: 
— Właściwie rzeczy to nie zmienia. To, co w tym przebraniu dla pogrążenia mej ojczyźnie czynisz...
— Jesteśmy na jednej drodze...
— Cóż ty o drodze mojej możesz wiedzieć?
— Czyż nie buntujesz chłopów przeciw szlachcie?
— Tworzę z bezwładu siłę nową naprzeciw... Zresztą moje zamiary nie są dość lekkie, by je wiatrom powierzać.
— Jak bądź, nie powinniśmy być wrogami.
— Nie był mi wrogiem twój ataman, dopóki możnowładców wojował. Lecz teraz, kiedy całości mojej ojczyzny zagraża...
— Krzywdą cię karmiła ta twoja ojczyzna...
— Krzywda jest moją. Nikt poza mną nie ma prawa w jej imię... — rozgorzył się.
— Ja też w imię krzywd jnego ludu...
— Czyż ta ziemia go skrzywdziła? Skąd masz prawo siać tu oto takie rzeczy — machnął w powietrzu manifestem — nadużywać goryczy ludu tego dla swoich celów?
— Prawo wojny...
— Bądź szczęśliw, że ta wojna nie jest na przecięciu moich myślibłyskawic, i że wspomnienia z lat dworskich...
— Ja też — podjął ów skwapliwie  z zaufaniem 
 
  
    
 


   
 
 

 


do ciebie się odniosłem, pomny tych chwil, gdyśmy to na dziedzińcu zamkowym w palcaty się bijali, a wieczorami...
— Złuda to senna — przeciął Kostka.
Przetarł dłonią czoło, usiadł. Stasience wskazał miejsce naprzeciw. Przyglądał się mu.
— Dziwno mi, że w takiej oto sytuacji... Długą uczyniłeś w tak krótkim czasie drogę: od paziostwa dworskiego do rebelii...
— Poszedłem za snem swoim.
— A tak, pomnę: śniłeś sławę kozaczą. Lecz to... — Jak ty owych herosów białych. Znalazłeś ich —
— Znalazłem. A cóż opiekun twój?
— Pan wojewoda kijowski? Cóż — boleje i płacze. Nie dla jego kompromisowej natury to czas. Mówi: jakby mu duszę na poły przecięto... Tu cerkiew, lud swój, rodacy — a tu Rzeczpospolita. Na rozdwoju, na wadze jak na krzyżu rozpięty — ani w tę, ani w tę stronę nie może się przechylić.
 A ty, widzę, nie ważyłeś...
— Rzeczpospolita poznana od środka nie mogła, przyznasz, dla gwałtownego krwi pociągu stać się przeciwną wagą. Ta twoja Rzeczpospolita szlachecka... — Moja Rzeczpospolita jest we mnie.
— Wybacz, nie chciałem cię urazić. Nie wiem, nie rozumiem twych zamiarów. Co do mnie, widzę naprzeciw siebie stojące, młode, wyzwalające się, rozpętane życie — i hałaśliwą, buńczuczną trumienność. Wybór nietrudny. Ta Rzeczpospolita...
— Gdy mowa o całości, to wiedz: mocniejsza ona, niż się z pozoru wydaje. Ma siły ukryte w głębi, mogą 
 
  
    
 


   
 
 

 


ce się śmiało przeciwstawić onemu, jak go zowiesz, wyzwalającemu się czy rozpętanemu żywiołowi. By je tylko w czas zbudzić...
— Ja sił tych nie postrzegam. A te, które się dają objąć okiem, starczą na kondukt pogrzebowy Rzeczypospolitej.
— Za pewna siebie pewność.
— Rachunek prosty. Możemy od razu sprawdzić. Ile król może wojska swego postawić? Marne  tysięcy. Do tego żebrać musi stany o pieniądze na zapłacenie zaległego żołdu. Wiesz, co się dzieje pod Sokalem? Bunt wśród kwarcianych chorągwi. Pospolite ruszenie?— to piasek od lada wiatru zależny. A Chmiel dziś — to potęga! U niego w namiocie beczki złota na zapłatę sprzymierzeńców. Tupnie — i krocie tysięcy wyrastają jak spod ziemi. Czarownik on prawdziwy.
— Wiem o tym. Widzę rozrost żywiołu niby powódź — i widzę spróchniałóść tamy...
— A czy wiesz, jaki pierścień żelazny dookoła was powstał?... Otóż słuchaj. Zawarty ścisły sojusz z chanem, umowa z Porta, z Moskwą, z wojewodą multańskim Bassarabą, z Rakoczym siedmiogrodzkim, z baszami Sylistrii, Budy, z murzami nogajskimi... Z pół milionem wojska Chmiel wyciągnie. Rakoczy wpadnie
z boku od południa — a ja cały pułk ludzi swoich rozsypałem po Polsce, aby w sposobnej chwili gmach walący się podpalili... Zagłada nieochybna.
— Pożar pożarowi przeszkodzi. Gdyby tylko nadążyć?...
— Z czym? 
 
  
    
 


   
 
 

 


— Mówię tak do myśli swojej... — Lwie Aleksandrze...
— Zapomniane to imię.
— Wiem, że nienawidzisz tej szlacheckiej Rzeczy tak samo jak ja. Przystań ku nam. Chodź z nami! Sprawa to już nie tylko wschodnich ziem. Urasta w sprawę krzywd powszechnych — zatacza kręgi daleko, gdzie jeno pod stopami czuje ogień buntu. I najduje zwolenników nawet wśród szlachty zbiedniałej. W Wielkopolsce pomagają mi Kułakowski, Grzybowski — szlachcice. Nawet tu na podgórzu, nawet w samym Nowym Targu wśród twoich ludzi...
— Kłamstwo.
— Chcesz dowodu? Oto jest. 
Sięgnął w zanadrze i podał Kostce papier.
— Gosławski?! To już zaprawdę... Przebiegłszy wzrokiem pismo, podparł czoło znużone. A ów napierał dalej:
— Kostka! Na przyjaźń dawną... Na pamięć onych sekretnych rozmów wieczornych... kiedy to budowaliśmy swoje szczęśliwe królestwa — marzyliśmy o sądzie nad bezprawiem. Dziś ten czas sądu nadszedł. Chodź z nami! Kostka wstał i rzekł twardo:
— Nigdy! Nigdy lud mój nie będzie u twego ludu w niewoli.
— Któż o tym mówi?
— Oto ten manifest — wskazał.
— A czyż dziś nie w stokroć gorszej najduje się kaźni? By go z niej wyzwolić...
— O tym on sam pomyśli. 
 
  
    
 


   
 
 

 


— Hetman mój...
— Hetmanowi twemu, gdy jesteś przy nim radą, powiedz: niechaj krzywd cudzych nie podejmuje. Mogą go łacnie przywalić. A jeśli przez politykę niegodną to czyni — to sam dzieło podcina. Kupić może kilkunastu, kilkuset, nawet szlachciców nawykłych do besserunków, albo ludzi słabych jak ów Gosławski...
— Nie wszyscy za złoto służą. Wielu deklaruje się z ochoty. — Gosławski — no, ten hołysz, przy tym hulaka. O pannę ponoć się stara, a raczej o jej majątek, bo Pieniążkówna ma pieniążki... Kostka gniewem wybuchnął:
— Nie śmiej swym dworskim szydem!... Nie śmiej lekko o onej pannie, której nie znasz...
Ów jął się, zdziwiony, sprawiać:
— Ależ ja ani myśli... Wybacz, nie wiedziałem... Z gorącości twej wnosząc...
— Nic nie wnoś.
— Niechaj więc!... Wracając do onego Gosławskiego — człek to jednak niepewny. Równie może iść z tobą jak i zdradzić. Od niego właśnie miałem wieści o twych ostatnich poruszeniach... Dlatego z umysłu ten kierunek wybrałem, wiedząc, że cię na tej drodze spotkam. Spotkanie owo nasze — mam ufanie wciąż — owocnym będzie na przyszłość. I mogą wielkie wyniknąć stąd korzyści dla stron obu. Planów twych to nie poderwie — jakiekolwiek są — a sądzę, jeszcze im w wielkim stopniu pomóc może, O poruszenie ziem tych chodzi — o ten lud górski, tak dzielny i bitny, prawie że wyjątkowy na obszarze Rzeczypospolitej. Królewszczyzny tu jednak — lud przywiąza 
 
  
    
 


   
 
 

 


ny do króla, niełatwy. Trzeba też wyjątkowej mocy oddziałania. Cóż nam Gosławski? Człek mierny — bez znaczenia. Co innego, gdybyś ty...
— Przestań! — warknął Kostka.
— Powiem ci rzecz dużej wagi — już nie od siebie. Hetman gotów byłby podzielić się z tobą władzą. Zostałbyś ziem tych hetmanem...
— Przestań, mówię! Za długo cię słuchałem. A czas mój krótki. Bądź zdrów!
I nie czekając, aż się ów zbierze, wypadł w sienie z wołaniem:
— Jasiek! Siodłaj konie! Ruszamy...
Ruszyli też niebawem, gościńcem w stronę Suchej.— Minęli wkrótce Suchą, Maków, Jordanów, Chabówkę.
Śródwieczerz był, gdy stanęli na przechylnym grzbiecie Obidowej.
W myślach Kostki więziony czad rozmowy rozwił się jak dym zdmuchnięty powietrznym przeciągiem — gdy przed oczyma roztoczył się dolinny kraj Podhala...
Słońce zaróżowione zawisło nad pogórzami Orawy, obsiewając je opylą mgławą, iż tonęły w niej, ledwo czubami lesistymi widne.
W dole bór ludźmierski dymił — tajały w różowych oparach wiosny pola rozbiegłe zagonów — ścieliły się długą równią czarnodunajeckie łąki.
Naprzeciw — w obrzucie różowego słońca, ścianą zębatą ku powale nieba wiecznymi śniegi wydźwignioną, załamami ostrymi skrajaną — zjawą nieziemska Tatr... 
 
  
    
 


   
 
 

 


Olśniony Kostka ramiona przeciw wyciągnął.
— Kraju mój, kraju! — rzucił.
A Jasiek zaś w milczeniu zsępiałe oczy swe o Tatry oparł. Znajome upłazy witał — ścieżkami dobrze znanymi ponad przepaści wędrował...
Stali tak chwilę niekrótką.
Z nagła poderwali się jak ptaki w odlot — powietrzem też na dolinę ku Miastu zlecieli. 
 
  
    
 


   
 
 

 


VII
 
Podtenczas na sołtystwie u Łętowskiego w Dunajcu zebrało się jednego odwieczora ludzi znacznych grono.
Byli to ci ze sołtysów jako też gazdów ważniejszych, którzy radę Marszałka stanowili. Więc towarzysze jego i współwódcy z przeszłej rebelii: Klemens Mientus z Witowa, Grzegorz Dzielski z Działu i Mikołaj Szatanik z Rogoźnika. Sołtysi: Jan Chochołowski, Józef i Jochym Odrowążcy, Melchior z Długopola, Wojciech Ratułowski i Filip Groński z Gronia. — Dalej gazdowiechłopi: Krzysztof Nowobielski, Jędrzej Jarząbek z Bańskiej, Staszel z Maruszyny, Wojciech Prokopczyk, Piotr Giela, Szymon Oschenda Tatar i Urban Warpetra.
Wszyscy oni już byli w leciech dość znacznie podeszłych, spraw wszelkich bliskich i wielu dalszych świadomi. Niektórzy z nich za panowania jeszcze Zygmunta III piechotnie, i to nieraz, do Warszawy do króla chodzili, aby tam na miejscu przed onym sędzią najwyższym za prawem swoim i swoich krajan mówić. Stamtąd też przywozili przywileje różne, jako ów Jarząbek z Bańskiej, któremu to w kancelarii królew 
 
  
    
 


   
 
 

 


skiej pod jego dyktandem własnym cyrkiel na polanę Żywczańską wypisano i pieczęcią u spodku potwierdzono.
Zwołał ich Marszałek odkazem, aby się doń na odwieczerz wyznaczony zeszli; jako słychno, że Pułkownik spodziewany wrócił, jest w Mieście i ma w dniu tym na sołtystwie w Dunajcu się jawić.
Bardziej też uroczyście niż kie indziej usposobieni przybyli.
Zasiedli długie ławy pod gładzonymi płazami świetlicy i w powadze, z cicha między sobą pogwarzując, czekali, co im w rzeczy Marszałek owieści.
A on zasię przy stole, czołem na pięści oparty, trudził się nad papierami, które mu pobok siedzący Klemens Mientus witowski, jako nauczny pisma, wskazem palców tłumaczył.
Nastrojenie było poważne w świetlicy i cichość —
przy ściszonych ze rzadka ozwaniach  jak owo przed
ranną mszą w przymierzchłym kościele, gdy wnętrze ludźmi jeszcze nie zajęte, a jeno w ławach pod chórem dziadowie wcześni zasiędą.
Z okna utwierdzonego kratą przeciskało się światło odwieczorne ponad białymi głowy gazdów na przymierzch świetlicy i z przygasłej czerwieni płazów ściennych wyjawiało wyraźniej: żółte szafy limbowe, kwiaty zielonych skrzyń, rok na rzeźbionym sosrębie, rząd złocistych na szkle obrazów schylonych pod powałą, i rząd onych, siwizną srebrzonych, pod ścianami na ławach siedzących postaci.
W pewnej chwili Łętowski głowę znad stołu po 
 
  
    
 


   
 
 

 


dźwignął — po twarzach gazdów wzrokiem rachującym poszedł.
— Wszystkaście? — spytał.
— Wszystka — odrzekł z powagą za wszystkich wysoki, biały Jochym z Odrowąża.
— Otóż, moi mili kumowie i wy przyjaciele nie dalsi — rozpoczął — wezwałech was na dzisiejszy wieczór, abyście w obliczności Pułkownika, kie sie ma osobą zjawić, obecnością swoją zadokumencili, jako naród wszystek okoliczny w gotowości jest i jako sie na wezwanie, kiedy sposobność sie zdarza, za prawem swoim stanąć wagował nie będzie.
— Bo nie! — przyświadczył prędki Szatanik.
— Nie wszyscy onego Pułkownika znacie. Niech was to tedy nie dziwuje, jak obaczycie personę młodzieńczą i miernej zgoła postawy, bo ducha jest on nad podziw mocnego, jak to słyszącym go w Mieście podczas onej egzekucji niedoszłej dało sie snadnie uważyć.
— Tak, tak! — poparło z gorącością kilku.
— Pułkownikiem sie zwiestuje — ale nie trzeba dużo spraw i ludzi przeznać, by z jego wzięcia sie jako i z mowy zmiarkować, iż poza owym pułkownikostwem kryje sie coś o wiele wyższego. Nie bagatelną będzie też uwaga, którą ktoś słyszący go w Mieście, a dawniej we Warszawie u króla bywający, podniósł, iż tego Pułkownika pacholęciem na zamku królewskim widział.
— I mnie tak sie wydało — oświadczył Jarząbek.— Ale upewnić bych nie mógł: lata przecie...
— Jak bądź jest — ciągnął Łętowski  tajemnica to jego, którą zapewne z ważnych przyczyn do czasu jakiegoś skrywa. I nie ciekawość prosta, a ludziom. 
 
  
    
 


   
 
 

 


zwyczajna, każe nam w domysła gonić. Nas obchodzi rzecz z tej strony: że jeżeli to prawdą jest, co pozór wszelki nasuwa — że on Pułkownikorlę z wysokiego ku nam zleciał gniazda, by nas ku swobodzie pozwać —— to za jego poczynaniem stoi ktoś, kto sie jawnie odsłonić nie może, bo równie jest skrępowany jak my, i w gorszej może niewoli...
— Niech żyje król! — wykrzyknął Szatanik.
— Za królewską ponoć to poręką, jeżeli otwarcie chcecie, ta sprawa tutaj sie sposobi. Ale to ma być do czasu tajonym, pokiel rzecz gruntu nie nabiere, nie wzrośnie w siełę widoczną. Nie może król ruchawce dawać imienia. Sprawa, jeśliby sie, broń Boże, nie powiędła, będzie jako bunt sądzona — i król w sądy nie wstąpi. To se niech każdy uważy, na co sie waguje. Insza rzecz, jak pójdzie dobrze, jak ogień z tej tu watry rozniesie sie i na dalsze ziemie, zhartuje w jedno siły — jak sprawa wyjdzie zwycięską — tedy i prawo przy niej stanie, i król sie ku nam przysiadzie. Daleki to skok, ba, kiebyż skok — trud krwawy przez ogień, wodę, może i przez śmierć niesławną... Toteż niech każdy uważy. Czas jeszcze. Kto ma jakie wątpliwości, niech powie. — na tośmy tu są.
Przestał i wzrokiem po lawach potoczył. Nikto się nie odzywał.
Tedy powstał Wojciech Ratułowski.
— Kie czeladnik — rzekł — koło Gód sie zgodzi, już potem przez cały rok o tym gwary ni ma. Raz sie zgodził, i koniec. Mająż gorsi być gazdowie od czeladników?... Straszycie nas, panie kumie, tym, owym, śmiercią, sądami — dyć to nam wiedno, że nie na wesele 
 
  
    
 


   
 
 

 


idziemy. W rebelii ubiegłej też nie było tańca — a stanęlimy. Tak i teraz. Przedłożyliście nam rzecz, dalimy wam na to rękę — i nie cofniemy.
— Nie cofniemy! — poparły głosy liczne.
— Moi mili kumowie — podjął znów Łętowski — ani mi w myśli postało posądzać kogo spomiędzy was o strachotę abo łomność słowa. Ale tu jest taka waga, że se trza dobrze ozważyć, nim sie stąpi. By później kroku nie żałować, bo krok musi być śmiały. Wielom oto wydawać sie może, iże sprawa, o której ninie mówimy, to to samo, co rebelia ubiegła, którą wszyscy żywo mamy w pamięci. A to dużo rzecz insza. Wtedy chodziło o to, żeby starostę ukrócić, żeby zdziercę, który nas ciemiężył, z Podhala precz wygonić. I to sie stało. A dziś już nie jeno o Podhale idzie, bo o całą tę ozległą Rzeczpospolitą. Ludowi po wszech ziemiach ciemiężonemu rękę podać, sprawiedliwość wygnaną przywrócić, prawu moc jego znowić — oto nasze zadanie na teraz. Stokroć ono cięższe niż rebelia rzeczona. Dlatego dobrze musimy rzecz w głowiech ozważyć. Teraz czas wagi — potem już działania. Kto co ma, niech wypowie — na tośmy tu są razem.
Przestał i słowa nieletkiego od zebranych czekał. Ozwał się biały Jochym z Odrowąża:
— Ja uwazuję: jak kum Marszałek rzecz ozważył, to ona ta już na wszystkie ozważona strony. Próżno by my głowy mozolili. Co przedsięwziął, niech z Bogiem prowadzi — my z bratem po sąsiedztwie za nim.
Józef brat jeno przykiwywał głową. Zwyczajnie Jochym zań, jako starszy, i za siebie mówił. Byli ze sobą jedność.  
 
  
    
 


   
 
 

 


Z kolei poważności począł Melchior sołtys z Długopola:
— Dziad mój — niech Bóg świeci nad jego duszą — z Polski tu jako szlachcic na Podhale przybył,, Długie pole to wyrobił, na co przywilej za usługi od króla samego dostał. Bywał on sam w potrzebach, gdy zawołano, a skoro w siłach podupadł, konnego za się swoim kosztem stawiał. Toż i ociec nieboszczyk — niech pamięć jego trwa — choć go starosta daninami gnębił, obowiązek swój pełnił sumiennie, na każdą potrzeb ojczyzny żołnierza z łanu dawał. Nic to nie płaciło. Pieczęcie straciły walor, nadania myszy zlizały — do chłopów nas wpisano. To my też są pośród chłopów — ręką i radą. Nie o przywileje już chodzi, ale o prawo. Prawu rabunek się dzieje. Źle w Polsce, może gorzej, ale i tu niedobrze. Nie mam nic przeciw Zdanowskiemu — człek poczciwy, Bogu ducha winny — nie on rabował na?n prawa, nie on też w sile je przywrócić. Nad nim stoją możniejsi — tych to jest rzecz. Tych sie o prawo spytamy. Zechcą je przywrócić z dobrawoli — dobrze, a nie — to se je sami weźmiemy. Na tośmy sie zajęli...
Urwał — oczyma mocnymi dopowiedział. Jan Chochołowski, na którego kolej była, nic nie miał woli rzec. Filip tedy Groński głos zabrał:
— Wspominał tu kum marszałek o Rzeczpospolitej. Nawet wagę na to przyłożył sielną. Co mi dziwno — niech przebaczy. Bo coż nas — powiem — Rzeczpospolita obchodzi? Rzecz to szlachecka, nie nasza. Myśmy tu są królewscy, Podhalanie. Jak nam starostowie króla dokuczą, to my im też. Jako i z tym Komorow 
 
  
    
 


   
 
 

 


skim było. Poniżać sie ani praw se rabować nie damy. Co zaś do tego, żeby dalszemu narodowi iść z pomocą — to trza sie istnie zastanowić. Co warce — powiem — naród, co sie potulnie da gnębić? Ostatnio to już dziada spomagać, jak je w opresji. Dziada sie niewiele skrzepi, a samemu sie wpaść może. Co inszego, jakby sie naród on opatrzył, sam sie chciał z pańskiej opieki wyzwolić, nas tu wzywał — tedyby podumać można.. Ale co sie po Lachach spodziewać?... Zdanie moje; ciężarów inszych na się nie brać, o swoje sie starać. I koń, jak je przeciążony, nie ujedzie, wartko ustanie. Nie mówię, broń Boże, tego, coby my mieli zamyśla swe cofać, ino powiadam: daleko nadto nie patrzmy, swojego brońmy.
Gdy ów skończył, dźwignął się Krzysztof Nowobielski. A był wielgi, sosrębu niemal sięgał. Wszystkich ku niemu się skierowały oczy, co on zaś powie. A on zaczął:
— Nic nie mam naprzeciw temu, co tu pan Marszałek prawił, wszystko mi sie to udaje — ino jednego ni mogę dobrze wymiarkować. Mowa o tym — co słusznie rzeczonym było, że wagę stanowi, a co już sołtys z Gronia z inszego punktu uważyli — iże na Polskę mamy sie sposobić, Rzeczpospolitą onę pańską do porządku przywieść. Niechajże będzie. Nic przeciw temu nie powiem. Ino to mi sie nie zdaje, żeby Rzeczpospolita miała być głównie na uwadze. Ja tak z prosta uwazuję, że nim brać sie do robienia porządku w powszechności, to naprzody trza od swoje obory zacząć..!
— To! to!  wypadło z chłopskiej ławy z kąta.
— Dlatego zacząć by może naprzód od Podhala. 
 
  
    
 


   
 
 

 


Spraw tu dość, które mocno dają sie we znaki. Ni ma po prawdzie tych krzyczących przyczyn, jakie rebelię przeszłą spowodowały, starosty ni ma na miejscu — ale uciążeń rozmaitych nie brak. Małe one mogą sie wydawać temu, kto ich na własnej skórze nie doznaje, ale nam — pojrzał po chłopskiej ławie z wysoka — setnie dokuczają. A odnosi sie to wszystko do onych nam zrabowanych praw, o czym to hań sołtys z Długopola tak mądrze powiadali. — Weźmy z kraja prawo polowania: czyje je jest? 
— A ryby?
— A polany! — dopowiadano.
Na ławie chłopskiej szum powstał. Marszałek w kąt z uwagą popatrzał. Uciszyło się od razu.
— Nie będę tu przytaczał — kończył Nowobielski — wszystkich zakazów i utrudnień, jakie naród biedny cierpi. Znacie je dobrze, nic wam tu bowiem nie jest obce. To więc jeno powtórzę: od Podhala trza zacząć — na swojej ziemi naprzód skradzione prawa przywrócić. A potem będzie, co będzie.
Klemens Mientus, prawa ręka Marszałka, pisarz Rady, pośpieszył z odpowiedzią.
— Ozwały sie tu głosy, których pojrzenie na rzecz słuszne — ba ino telo chybne, iże z niskiego wierchu brane, przez to i niedalekie — mogłoby zmylić niektórych. A to: iż poza Podhalem nic nas winno nie obchodzić, i że o swoje ukrzywdzenie winniśmy naprzódy iść... Na to wielegodnym przedmówcom odpowiem: Nie możemy plecami do Polski stanąć i nie dbać zgoła o to, co naród chłopski na ziemiach sąsiednich cierpi. Pospólna to nasza chłopska sprawa. Przyrodzony 
 
  
    
 


   
 
 

 


też to obowiązek: bliźniego w niedoli spomóc. A zaś rozum przydaje: razem stworzyć siełę, która jedna zdolna ugruntować zdobyte prawa. A tak Rzecz ta, dziś szlachecka, stać sie może naszą spoiną pospolitą Rzeczą. W takim rozumieniu sprawy nie można też wyłączności czynić — nie można zamknąć sie w swoiźnie, jak w koszarze ogrodzonym, z myślą: już my ślebodni u siebie. Baczcie na to, kumowie: Bezprawie wolne ma drogi — ploty przechodzi, ba, mury obala... Zewsząd do nas, wyłączonych a przez to i nie dość mocnych, cisnąć sie będzie. Bezprawiu urwać gałąź, to nic. Trza je tam łamać, ka jego korzenie — iść za nim karczunkiem, tropić je po wszystkich ziemiach, aż do skutku. Pojrzmyż na prawo przyrodzone: Jednako ziemie te wszystkie ścina mróz, gdy podmucha wionie od północy — jednako słota je przysiada — jednako pogoda je grzeje. Tak i porządek, prawo. Złe jest — to dla wszystkich, a dobre — wszyscy je czują. Stąd, moi mili, czyniąc inszym, czynimy sobie. — Więcej — utrwalamy rzecz, jaką czynimy. Tworzymy grunt i siłę. Siła zaś — jak słusznie kum Marszałek podniósł — zniewoli ku nam prawo.
Poparł jego wywody Jarząbek z Bańskiej tymi słowy: — Kiedy my z Grzegorzem Michną i Wawrzyńcem Rafaczem z Dunajca skargę przed obliczność świętej pamięci króla Władysława zanieśli: iż mimo glejtów królewskich słudzy starościńscy wracających z Warszawy deputatów chłopskich na drodze chwytają, wiążą i do ciemnic wtrącają... »Jakoż to — pytamy sie — Najjaśniejszy panie, to ni ma na to prawa?...« Król Władysław gorzko sie uśmiechnął. »Prawo, prawo — 
 
  
    
 


   
 
 

 


powtórzył. — Nie macie siły, to wszystko«. Nic tu do onych słów królewskich dodawać nie trzeba, ino je jako wskaż wielemowny przyjąć.
Zebrani przymrukiem zgody a potakiwaniem przyświadczyli. Nikto już z Rady nie zabierał głosu.
Tedy Marszałek się ozwał:
— Dziękuję wam za wypowiedzi otwarte. Więcej nawet te mi przypadły do smaku, które przeciw memu zdaniu zdawały sie mówić. Człek, moi mili, mylny jest i do śmierci sie nie przeuczy. Wiele może on przez swój, z jednego doświadczenia zrodzony, pogląd pominąć. Zachęta i zgoda wszystkich utwierdzać może go w błędzie — sprzeciwy zasię każą mu sie w sobie zastanowić i tor dziełania sprawdzić. Jak bądź, widzę, wszystkim leży na sercu przemiana, wszystkich nas jednoczy mocna wola: walka o prawo. Drogi każdy może widzieć, różne — byle cel jednał. To na dziś dość. Bo skoro walka sie zapocznie — posłuch już prawem.
Łomot kopyt doleciał z podwórca.
— Oto i Pułkownik! — przerwał Marszałek. Żywo naprzeciw w sień pomknął.
W zmierzchu wieczornym świetlicy gazdowie poruszeni na wejście onych czekali.
Za moment też Łętowski wprowadził gościa.
— Niech żyje nasz Pułkownik! — zahuczała izba. Służebna wniosła kaganki, zawiesiła je w rogach na
ścianie.
Przy świetle roznieconym Marszałek radę przedstawiał — podług starszości, koleją.
— Miło mi Wmościów... Słyszałem już... wiem... — 
 
  
    
 


   
 
 

 


ujmował serca słowem grzecznym Kostka i dłoń drobną podawał w uściski mocne, ufne.
— Ich Miłość siądą — poprosił Marszałek, wskazując krzesło przy stole.
— Cóż panowie uradzili? — spytał, usiadłszy Kostka.
— Rada krótka. Jako było rzeczonym, tako i jest. Naród w gotowości, czeka jeno wezwania.
— Na jakie siły liczyć można?
— Oto jest raport — wskazał Łętowski papiery. I, gdy Mientus kaganek ze ściany podał, wymieniać koleją począł: — W drużynie Sawki ludzi dwiesta. W Czepcowej drużynie sto. Pod Łukaszczykiem sto dwaścia. Zwerbowanych, którzy do czasu w domu przyostali, będzie nad tysiąc. Mało tego, nie dużo. Ale pospolitego narodu, jak hasło ruszenia padnie, zbiere sie kilka tysięcy. Oto somsiedzi zaświadczą — wskazał ławy — gotowość swoich osiedli.
— Gotowi są — przyświadczyły głosy.
— Odkazowali też do mnie wójcia z Zawoi, ze Sidziny, od Jordanowa, od Żywca, że — jak czas pozwania przyjdzie — razem z gminami ruszą.
— A czy od Pcimia głosił się kto?
— Byli, byli. Tam duża poruszka sie stroi. Jakiś ksiądz Rektor — powiadają — ich pobudził. Ale to biedne, nędzne.
— Tam, wybaczcie Ich Miłość, w płócienkach samych chodzą — objaśnił z ławy Nowobielski. Kostka papiery przeglądał.
— Tu jest — wskazał Łętowski — wykazane, kielo dla drużyn wydano: owsa, mąki, chlebów gotowych, 
 
  
    
 


   
 
 

 


soli, gorzałki przepalanej, piwa... To musi być zapisane; by utraty niczyjej nie było, bo to dla pospólnej sprawy.
— Wszystko w porządku — zamknął wykazy Kostka. — Dziękuję, panie Marszałku — podał dłoń Łętowskiemu. — I Wmościom dziękuję za pomoc — zwrócił się ku ławom. — Kiedy widzę was tu razem zgromadzonych, najpoważniejszych mężów z okolicy, sprawie poczętej wiernych i zaufanych, tedy skorzystam z momentu dobrego, by w zaufaniu słów kilka dotyczących sprawy powiedzieć. Jak wam, panowie, wiadomo, werbunek na tej tu ziemi podjęty jest na podstawie listów przypowiednich, dla obrony granic tych odkrytych przeciw spodziewanemu od Węgier najściu Rakoczego. Zapewne też pan Marszałek wyłuszczył panom dalszy cel akcji...
— Wiedzą, wiedzą — potwierdził Łętowski.
— Więc nie obcym wam jest, iż obecna potrzeba wschodnia, a to wojna z ukraińskim hetmanem Chmielnickim, powołała wszystką szlachtę ku osłonie Rzeczypospolitej. Tama owa — jak ze wszystkiego widno — naporu żywiołu nie wytrzyma. Przed ludem polskim w tym momencie trzy leżą prace: obrona odkrytych granic — otrząśnięcie się z niewoli szlacheckiej — i wraz stanięcie siłą zwartą przeciwko zalewowi żywiołu wschodniego. Nadto to wielkie zadania na jeden czyn... Lecz — na Boga! — takimi czynami wkracza się na arenę dziejów! Lud musi w jednym dniu odrobić wieki! Musi tym czynem pokazać, że wart wolności. A rzecz jest osiągalna — gdy oto myśl ją obejmuje. Myśl rozwidnia drogę — duch idzie przodem — woła pełni. Nie dojrzą może górności tej sprawy oczy 
 
  
    
 


   
 
 

 


nizinne. Wam to, skrzydlatym orłom skalnym, dane przodownictwo w czynie. Abyście przez mgłę zamętu widzieli wciąż niegasnący wysoki cel... — Przed jednym chcę was przestrzec. Zapewne zdarzy się wam spotkać ludzi nieznanych, Kraików, którzy wieści nowotne siać będą, uszom chłopskim ponętne. Wiedzcież tedy, iż to ów hetman kozacki, za prawem wojny a chytrością swoją, ludzi tych wszędy po Polsce rozesłał, aby nieśli odeń ludowi polskiemu rzekome wyzwolenie. Posłuchu wieściom tym nie dajcie. Nie może iść wyzwolenie od powodzi, która potopem zagraża. Wolność, skarb nieoceniony, nie bywa darem sąsiada. Własną krwią i trudem własnym musi być zdobyta. — Tedy to jeszcze powiem. Jeśli gdzie lud nieopatrznie da się onym podmowom poruszyć — aby więc nie było pomylenia, a dla nieświadomych wniosku, iż nasza sprawa z tamtą jest w pojedni, taki ma być naszych ojawień znak: wieniec ze świeżej wiośnianej choiny, utwierdzony wysoko na tyce. Jako wolność i pęd życia nowego niesiemy. W dzień zaś wystąpienia wszystkie wsi i dziedziny, które z nami się oświadczą, mają chaty zielenią umaić. Bowiem to ma być święto Ducha, który między lud zstąpi.
Przestał Kostka i cichość nastała w świetlicy. Łętowski spytał:
— Jakie hasło i czas ruszenia?
— Ogień na Trzech Koronach, widny na całym Podhalu, oznajmi czas ruszenia.
Powstał.
— Pana Marszałka Łętowskiego mianuję pułkownikiem sił, które się tu, w Czarnym Dunajcu zgromadzą. 
 
  
    
 


   
 
 

 


— Ich Miłość... — skłonił się Marszałek.
— Dziękuję panom wszystkim — miał się ku żegnaniu.
— Ich Miłość nie pogardzą zakąską w mojej chacie prostej...
— Czas na mnie — odrzekł Kostka. — Ale — przydał z uśmiechem — jeśli pan pułkownik prosi...
Usiadł z powrotem.
Łętowski w sienie pomknął, — niebawem wrócił z dzbanem i kubkami. Za nim weszły dwie niewiasty, niosąc na tacach glinianych: chleb, bryndzę, kołacze, sery. Skłoniły się przed Kostką, gdy sołtys je przedstawił:
— To moja żona druga, Stopczyna po mężu. A to córka z nieboszczki, Anna.
Witał je Kostka serdecznie i siedzieć prosił. Wymówiły się wdzięcznie zajęciami.
Łętowski porozlewał sławne wino węgierskie do kubków, porozdawał gazdom, po czym ujął swój kubek:
— Na cześć i zdrowie Ich Miłości, tymczesnego pana Pułkownika, który z wysokich gniezd ku nam lichym zstąpił, aby nas na światło wywieść. Niech żyje! Niech nas prowadzi!
Zebrani, wstając, powtórzyli okrzyk.
Na to, jakby wywołany, zjawił się w progu stary kobziarzgrajek. Głęboki ukłon ku stołowi dawszy, podszedł zwolna ku skrzyni, sparł się na niej i jął dziwny instrument nastrajać.
Łętowski podał staremu kubek wina, po czym nalewał dalej w okrąg, raczył gościnnie, prosił. 
 
  
    
 


   
 
 

 


Kobziarz rozpoczął granie. Zrazu próbował fujarki, siły miechu — wreszcie poprawił się na skrzyni, wziął oddech, i podjął nutę.
Proste, ubogie to było, ale dziwnie swą wyspowiedzią o dawnych, minionych czasach niewolące. Stłumione tony fujarki snuły opowieści smętne, jak przy dogasającej gdzieś w kolebie watrze:
O dziewczynie, która pasła wołki pod jaworem, gdy się zjawił on: los jej i nieszczęście; to o Janicku, zbójniku, przez zdradę kochanki w . komorze liptowskiej porubanym; to o śmierci grafa słowackiego, Lukasa z Orawy, któremu król budziński z pozdrowieniem wino zatrute przysłał; to o wielkim morawskim kneziu Światopełku, którego włada po morze hrwatskie sięgała...
Szła nuta prostej fujarki w coraz to dalszą, odleglejszą przeszłość.
Czar zwolna obejmował Kostkę. W zasłuchaniu urocznym patrzał na widakobziarza.— na tę świetlicę kagankami słabo rozwidniała — na rząd obrazów złocących się w górze pod powałą — i na tych nieruchomo siedzących herosów, których oczy gdzieś daleko w przeszłość za nutą staroświecką poszły.
Stanęły mu oto jawą: dawne słowiańskie posiady, drewniane świetlice knezie, bardy wędrowne i chrobackie, siwowłose woje. 
 
  
    
 


   
 
 

 


VIII
 
Zjawienie się wtórne na Podhalu tajemniczego »Pułkownika«, który podczas swej nieobecności w legendę, oddalającą rzeczy, jął się już ponosić, przybliżyło z mgły omawiań rzeczywistość zbrojną i zwyraźniło ożywieniem przygotowania czynione. — Młodzież wyczekująca ostatniego hasła, a już uchwalowaniem przydługim i wojowaniem hałaśliwym po karczmach w rozpędzie pierwszym przyosłabła, teraz smagnięciem wtórnego pozewu w honorze czułym odproszczona jęła się tłumnie na listy wpisywać.
Werbunek raźnie postępował.
Kostka z ogniem gorączki rzucił się do pracy. Załatwiwszy się wkrótce z bliższą okolicą miasta, poszedł w Podhale dalej. Obejmował działaniem półjawnym coraz to dalsze kręgi. Nosił się jak wieść podpalna ze wsi do wsi, z dziedziny w dziedzinę, płomieniem przerzucał się w najdalsze kąty Podhala. O zachodnią połać spokojnym był, ostawiając ją pewnej opiece Marszałka. Za to na wschodnie krańce baczność szczególną obrócił, zwłaszcza na wsi poddane państwa czorsztyńskiego, gdzie z ważniejszymi sołtysami bliskie nawiązał stosunki. 
 
  
    
 


   
 
 

 


W pracy tej — dziw — najgoręcej dopomagał mu Gosławski. — Po rozmowie poufnej, jaką miał z nim po powrocie Kostka, zmienił się do niepoznania: jak baranek z wełny rozodziany. Stał się »Pułkownikowi drogiemu« oddanym, z przyjaźnią dlań nieugasłą jak i wiernością dozgonną głośno się wszędy oświadczał. I nie opuszczał go krokiem. Jeździł z nim razem do sołtysów, do bliższych i dalszych dziedzin, załatwiał chętnie sprawy kwater, posłańców, werbunku, a wesołością bawił go podczas chwil odpoczynkowych. Stał się więcej niż pomocnym, niezbędnym prawie.
Jasiek Orawiec, który się zaś do »Pułkownika swego jak dziecko przywiązał i rozumiał, że mu wszędy jako ordonans służebny towarzyszyć będzie, teraz u boku jego przez Gosławskiego pana zastąpiony czuł tę odmianę jak zawód losu, boleśnie. W dworcu bez żadnych zadań na czas rozjazdów Kostki ostawiony i na bezczynność samotną jako na areszt otwarty przez życzliwość onego skazany, utyskiwał żałośnie w obolałym sercu i dni całe przepędzał w gniotącej nudzie czekania. Dawszy jeno koniowi jeść, godzinami siadywał w progu kwatery Pułkownika, w nadziei wątłej, że rozkaz jaki nadleci; albo też, gdy czekanie zbyt mu uciążyło, szedł w miasto i włóczył się, żując trujące rozżalenie, zaopuszczony, osmętniały — wąsiska mu jeszcze niżej zwisły.
— Kieby choć Jędrek był — byłoby sie choć przed kim użalić. Niechby sie już i podśmiewał, jak to on zwyczajnie...
Ale Jędrka nie było. Nie wrócił jeszcze ze Śląska. Musiał więc Jasiek sam swoje opuszczenie dźwigać. 
 
  
    
 


   
 
 

 


Kiedy jednego popołudnia po ucięży bardzo długiego rana wyszedł w miasto i wlókł się podobnie zesmętniały, z oczami na bruk spadłymi, pobocznicą rynku, usłyszał nad sobą: 
— Jasiek! Co tak te skale rachujesz?...
Pojrzał mętnie, jak z nagła zbudzony.
— Józuś! to ty?... — zakwilił.
Stał przed nim junacki chłop, rostu i wieku Jędrka, o włosach i wąsach czarnych, o twarzy równie poczerniałej, jakby prochem w postrzale z bliska osmalonej. Strój miał na sobie hyrny: serdaczek na ramię zarzucony, kapelusz z orlim piórem, spinkę na piersiach świecącą, pas szeroki, zbójnicki, srebrnymi witkami nabijany, i zbrój za pasem, pistolce; ciupagę kutą dzierżył w dłoni.
Był to Józek Łukaszczyk, herszt drużyny, towarzysz dawny Jaśka.
Uściskali się serdecznie.
— Jakoś mi marnie wyglądasz — rzekł Łukaszczyk, przyjrzawszy się Jaśkowi. — Co cię tak ścięło?
— Eh, nic takiego — wymijał Jasiek.
— Mnie nie zmylisz. Widzę., że ci coś dolega. Ale co tu będziemy na rynku rozprawiać — podź do Węgra, siądziemy, napijemy sie. — He, Boże! Jasiu! — objął go ramieniem. — Dawno my sie nie widzieli...
Podeszli do gospody. Łukaszczyk zawołał wina. Siedli na boku przy stole. Przyzierali się sobie: Józek z uśmiechem pod wąsem, który twarzy jego ciemnej nie rozwidniał, Jasiek z tkliwością we wzroku. Gdy przyniesiono wino, Józek rozlał je do szklenie. — Zdrowie, bracie! 
 
  
    
 


   
 
 

 


— Daj ci Boże... Jaż mi — począł jąkać — jaż mi koło serca raźniej, kie cie widzę.
— No, to powiedzże teraz, coś taki zatrącony chodził? Baby ni masz, wiem, ani majątków — co by cię gryźć mogło?...
Jasiek, jak mógł, nieśmiało opowiedział swoją obecną niedolę.
— Telo ino? — roześmiał się Józek. — Pij, bracie! — trącił się z nim. — Że masz czas, to cię wieldze martwi. Inszy by se to chwalił. A jak ci tu tak źle w mieście, to wiesz co: podź se mnąm w las, będzie nam weselej. Naiste mówię, ni masz tu co więdnąć — haw u mnie ruch, jak w piekle — odmłodniejesz. Zbier sie bez zastanowy — jak wte, baczysz, pod Liliowem.— i hajda!
Jaśkowi oczy chęcią się ziskrzyły, lecz wnet głową odkręcił.
— Ni może to być. Służba...
— Sam powiadasz, że cie nie potrzebują.
— Kie ja se już tak postanowił, że Pułkownika nie opuszczę, pokiel tchu...
Tu opowiedział Józkowi, jak go Pułkownik z heresztu wyzwolił.
— Ale nie ino temu... Takiegoch już ku niemu serca nabrał, że...
— Tak mi praw. Nie o żadnej służbie. — Wiedne to już z dawności to twoje serce. — Nibyś chłop po
ziorny z wierchu, a w rzeczy baba.
Jasiek wstydliwie oczy spuścił. Żal się go stało Józkowi.
— No, no, baczę ja, jakeś w karczmie w Mikułaszu. 
 
  
    
 


   
 
 

 


kie nas hurma obstąpiła, Liptakami prał... Byliby nas przysiedli, kieby nie ty. A co do tej miętkości... to jakbyś był inakszy, nie byłbyś znowu Jasiek. Towarzysz z ciebie najlepszy. Zdrowie twoje!... Wypili.
— A Jędrek nie wrócił jeszcze?
— Nie.
— Jego nam brak. Kieby my sie tak we trój zeszli... — Toch se akurat pomyślał. A jakoż tobie, Józuś?
Słychno, drużynę masz wielgą...
— Będzie ponad sto. Z dwunastomach jeno był, i tych dumałech po ujęciu Sawki do domów pzpuścić, kiedy dostałech od Marszałka z Dunajca odkaź, by sie stroić — że sie na duże zanosi. Obejrzałech sie za ludźmi — wnet miałech chłopców pół kopy. Głosili sie Marszałek też co dnia kogoś mi dosyłał — i nazbierało
sie. 
— Toś możny teraz harnaś. A baczysz, jak my to we trzoch...
— Inszy dziś wiatr, insze na oku sprawy.
— Tak, tak, wiem — na duże sie stroi...
— Kieby już nadszedł czas... Bo to zgłęba, powiem ci, Jasiu, z tak liczną kupą. Starać się o wszystko trza — a przykaż ostry: sposobów dawnych ani, ani... Dlatego do miastach przyszedł, może sie co dowiem. Nie słyszałeś tu, Jasiu, z bliska, na kiedy co postanowione?
— Nie wiada mi nic o tym. I nikto pewnie nie wie. Chyba pan Zdanowski, abo i Gosławski, jeśli im Pułkownik zwierzył.
— A co ty, Jasiu, o tym Pułkowniku... — Jak to: co? — przypatrzył się Jasiek. 
 
  
    
 


   
 
 

 


— No, ja wiem, boi powiadał. Ale bo, widzisz, mnie dziwno...
— Coż ci dziwnego?
— Ten przystrój niby cały. Nie wiada gdzie, jak, przeciw komu...
— Dowiesz sie, jak czas nadejdzie.
— Kieby już nadszedł.
— On tam ozważa — naprzód widzi. Myśli w nim biją sie jak sępy, a ani uznać po nim. Tyś go nie widział?
— Nie.
— Toć też to...
Tu jął z gorącością sławić Pułkownika — jaki je jest, jaki ma przywład wysoki, jakie wzięcie, jaki je pański z pozioru, a nie gardzący nikim.
Józek z uwagą słuchał, fajeczkę mosiężną ssał, przykiwywał.
— Musi być, wiera, nielada człek, skoro sam Marszalek za nim. Ino mi to dziwno...
— Coż? — powiedz.
— Słychno o Rakoczym. Przeciw niemu, jak mówią, ten przystrój. Mając tele siły — na takiego, jak powiadasz, człeka — nie czekać by, aż Rakoczy przyjdzie, ale wpaść nań znienacka, zaświecić mu pod siedmi grodami... Co, Jasiu? Jakby tak na nas...
— Nie nasza to rzecz.
— Dyć nie nasza, ale sie gwarzy.
Jasiek chciał Józka koniecznie do Pułkownika, do jego słuszności czekania przekonać. Jak mu to powiedzieć, by zrozumiał? Wysilił głowę — dojrzał... 
 
  
    
 


   
 
 

 


— Wisz, patrz — wzniósł rękę. — On je jak oreł, co sie na powietrzu waży, nim spad odmierzy... I dłonią wagę skrzydeł pokazywał.
— Być to może, ale mi dziwno...
Nie dał się ku zmartwieniu Jaśka jego niezłomną wiarą przejąć.
Parę dni Łukaszczyk Józek bawił w mieście. Spotykali się co dnia. Długo we wieczór i w noc siadywali w kącie gospody, uchwalując przy winie węgierskim o tym i owym, wspominając różnoszczęsne na Liptów wyprawy. — Jasiek ożywił się znowu, nabrał przy towarzyszu miłym dawnej ślebodnej beztroski.
— Co to świat? — powiadani ci, Józuś — co to strapecyje wszelkie? Razemeśmy, i już jes dobrze. Jedyna rzecz: towarzyszowi w oczy sie popatrzeć. Dusza sie cieszy.
Nadeszła wieść, że Pułkownik ma lustrować oddziały gotowe. Łukaszczyk musiał do swojej drużyny wracać.
I znowu Jasiek ostał sam, posmętniał.
Jakaż też była jego radość, gdy Pułkownik, wróciwszy do miasta, zapowiedział mu, że pojedzie z nim do drużyny Sawki. — Gosławski miał porządkować listy werbunkowe.
Drużyna Sawki, najliczniejsza, miała się w lasach pod Falsztynem taić.
Dużo z południa czas się schylił, kiedy Kostka z Orawcem, minąwszy Waksmund, Ostrowsko i osadę 
 
  
    
 


   
 
 

 


Dębno, jadąc lasami w stronę Spiszą, zbliżyli się przypuszczalnie do obozu Sawki.
Cisza panowała w lesie na ich drodze. Nic bliskości oddziału licznego nie wskazywało. — Już też Kostkę począł niepokój oblatywać, czy drogi nie zmylili, co w słowiech, zwracając się do Jaśka, wyraził.
— Widzi mi się, Ich Miełość, dobrze jedziemy — odrzekł ów z przekonaniem, gwoli uspokojenia Pułkownika, bowiem sam nie miał pewności.
Naraz usłyszeli nad sobą gdzieś w koronach wysokich jodeł żałosne kwilenie orła. Odpowiedziało mu dalsze, i dalsze — jakby echa.
Jasiek przystanął, nasłuchiwał.
Za czym dobiegł ich uszu z głębi lasu przeciągły gwizd juhaski.
— Już o nas wiedzą — rzekł radośnie Jasiek, drżeniem serca odgadując zbójnickie sposoby. Palec zgięty wziął w zęby i świsnął przeraźliwie.
— Cóż to? — obrócił się Kostka.
— Daję znać, że my tu są.
Jakoż wkrótce wyłoniło się naprzeciw nich z lasu dwu białych, rosłych junaków. Znieruchomieli żołniersko i wraz unieśli kapeluszy w górę.
— Coście za jedni? — spytał Kostka.
— Z drużyny Sawki — odkrzyknęli.
— Gdzie wasz herszt?
— Niedaleko stąd, na polanie. Tędy, Ich Wielmożność...
Zawrócili w kurytarze leśne i poczęli kroczyć naprzód, wymijając pnie, sami w gibkości i roście do drzew młodych podobni. 
 
  
    
 


   
 
 

 


. Niebawem światło zieleni przejrzało przez szczeliny lasu — kilkadziesiąt jeszcze stąpnięć konia — i oczom Kostki odsłoniła się polanka — na niej, jak zaklęciem sformowana, biała ściana ludzi z olbrzymim chłopem pośrodku: drużyna Sawki...
— Niech żyje wódz!
Potężny okrzyk trzystu piersi uderzył o głębię lasu. Jak chmara ptactwa podleciały kapelusze w górę.
Za czym zbliżył się komendant olbrzymi — Stojąc na ziemi, prawie z siedzącym na koniu się równał.
Kołpak harnasi zdjąwszy z głowy, schylił się w niskim przed Kostką ukłonie, iż czarne warkocze włosów z ramion mu spadły. Po czym wyprostował się postawą.
—  Melduję Ich Wielmożności: Trzysta ludzi na placu, sześci na warcie, ośmi w mieście za prowiantem, czteroch za amunicją; razem trzysta i ośmnaście w drużynie, dostatnio opatrzonych, ducha dobrego.
Kostka skinieniem podziękował, zbliżył się do oddziału.
— Jak się macie, chłopcy? — rzekł.
Na te proste słowa rozśmialy się miłośnie oczy junaków — okrzyk wtórnie odbił się o ścianę lasu.
Przejechał wzdłuż szeregu, lustrując ekwipunek. Wszyscy byli jednako odziani: w białych, krótkich przez ramię zarzuconych czubach, z wełnianą torbą juhaską przy boku, z pistolcami za pasem, niektórzy z flintą na ramieniu, z ciupagami w dłoniach; pióra jastrzębie i orle zdobiły kapelusze. Wszyscy też byli dobrani jak świece, oczy postawą junacką cieszący. 
 
  
    
 


   
 
 

 


Kostka zsiadł z konia i słowami wyraził pochwałę Sawce.
— Ich Wielmożność zechcą obaczyć ich sztuki...
Na znak Sawki rozsypał się oddział, zabarwiła się ruchem polanka.
Rozpoczęły się próby koleją. Szli naprzody za pasy, po dwóch, po czterech i gromadą całą. Potem strzelanie do celu. Cel się nadarzył: jastrząb, ledwo znaczny w obłokach. Spadł do nóg Kostki. — Potem ścinanie rzutem ciupag wierzchołków leśnej młodzieży — Potem skoki przez przygięte drzewka...
We wszystkich tych popisach podziwiał Kostka siłę, zręczność i celność junaków.
A Jasiek ustać nie mógł z gorączki zachwytu. Dając baczność po boku na konie, po każdej udałej próbie podchodził do Pułkownika, uśmiechem oczu, jak i słowy, radości swojej mu udzielał.
— Ich Miełość, patrzcie... tacy to są u nas chłopcy... Z takimi to wej!...
Wieczór już zapadł. Kostka miał się do odjazdu, gdy przybliżył się Sawka z nieśmiałymi słowy:
— Ich Wielmożność ostaną z nami na wieczerzę... Noc w lesie. Miesiączek wyjdzie wnet, odprowadzimy.
Nie dał się długo prosić.
Na polance wesołość zapanowała. Buchnęły w górę ogniska. — Przy środkowym, największym, rozesłał Sawka skóry owcze dla Pułkownika. Podał ptactwo pieczone, oszczypki, wino z miechu. — Chłopcy piekli baraninę i pili palenkę.
Gdy Kostka powieczerzał, na znak przez Sawkę da 
 
  
    
 


   
 
 

 


ny podeszli z mroku grajkowie, stanęli w kręgu ogniska...
Uderzyli w zbójnicki marsz:
 
Za Tatry — chłopcy — za Tatry!...
 
Sawka wzniósł ciupagę w górę i począł iść w takt muzyki tdokoła ognia...
Wyłaniali się z mroku i stawali za harnasiem — jeden, drugi, trzeci...
Stanęło ich dwunastu — w pochodzie.
Każdy krok jak rytm grający — linie nóg uładzone z wyniesią górną postaci. Idą... każdy swoim chodem, odrębnie stylowym, a w doskonałym z inszymi spoleniu.
Nie wiada, czy to muzyka gra im — czy sami są muzyką pochodu.
Półoświetlani, zjawiskowi, kroczący za przewodem olbrzymaharnasia, zdają się Kostce snem zwidzianym, zaistną zjawą herosów.
Przeszedł pochód »za Tatry«.
Muzyka zmienia rytm, przyśpiesza...
Harnaśolbrzym stanął przy ogniu z podniesioną w górę ciupagą, z nakaźnym wzrokiem harnasim, a w koło niego i ogniska idzie już taniec zbójnicki... Radosny powrót zza Tatr.
Rozpętują się siły wybytnie. Ruchem rozgrzana krew poczyna kipieć — jeszcze w takcie melodii — w skokach i przysiadach...
A harnaś z brwią namarszczoną, z ręką nakaźną 
 
  
    
 


   
 
 

 


W górze, stojący w kole, posągowy, wzrokiem sądzi tancerzy, potęgą władną ich. smaga.
Jakby to i muzyka odczuła. Uderzyła w »Stose!« — w ogień — w rytm zapamięta!.
Zapamiętali się pod wzrokiem harnasim w rytmie onym i tancerze w szale.. 
Poczynają się wyrywać poświsty dzikie, krew w żyłach judzące — światło drga — powietrze gęstnieje — szał pędzi, jakby na przepaść — coś dziwnego się stanie...
W tym momencie wychodzą z siebie tancerze. Każdy pokaże, co umie.
Obaczył Kostka, oczom swym nie wierząc, jak jeden ż koła wskoczył lekko na gęśle stojącego grajka — trącił palcami stóp o struny gęśli, nie przerywając grania— i uskoczył w swe miejsce, tańcząc dalej... — Drugi znów z ziemi, jak pstrąg z wody, wypyrsnął do góry — przez mgnienie oczom zatrzymał się poziomu w powietrzu i już jest w miejscu swoim. — Inny ręce założył za plecy, przez ognisko dał kozła na głowie i rwie za tancerzami.
A harnaśolbrzym stoi w kole, z ręką nakaźną w górze, nieruchomy, brązowy od płomieni ogniska jak posąg, i wzrokiem władnym prowadzi...
Wnet Kostka objechał drużyny. Zastał je wszystkie w pogotowiu. Wróciwszy do miasta zajął się spiesznie uporządkowaniem zgłoszonych już sił. Owiadomił też po dziedzinach, aby się zwerbowani wszyscy gotowali 
 
  
    
 


   
 
 

 


i aby się, gdy hasło dostaną, wziąwszy żywności z sobą na dwa tyźnie, w dzień oznaczony w Czarnym Dunajcu stawili.
Wieści ze wschodu nadchodzące przynaglały Kostkę do pośpiechu. Także Marszałek donosił, że jest gotów i z dnia na dzień spodziewa się porusznego hasła. Najgoręcej jednak sołtysi czorsztyńscy naciskali, którym Kostka chętne dawał ucho, budując na ich pomocy pierwszą udałość wystąpienia.
Powziął już pewien plan zaczęcia. Czekał tylko na wiadomość od Radockiego.
Pod jeden wieczór wyszedł Kostka z panną Pieniążkówną na przechadzkę nad brzeg Dunajca.
Dzień kłonił się ku zejściu w pogodzie. Słońce obzierało się na dolinę nowotarską znad Babiej Góry, posyłając olbrzymom Tatr, czołami granitowymi w siną powałę niebios wpartych, żegnalne blaski.
Rdzawiły się pod światło, zachodu kurzące liliowymi oparami ludźmierskie bory... Bliżej od oczów szły węziejące w oddal wstęgi zamiejskich pól; wśród nich, jak długie gościńce nadziei, siwozielone gony owsa, w omgli różowej tające. Tuż nad Dunajcem legły łąki, pełne różnego kwiecia.
Czerwca połowa prawie — maj na Podhalu.
Szli ponad brzegiem Dunajca, krajem rozkwitłych
łąk.
Nic nie mąciło przedwieczornej ciszy; nawet wody Dunajca jakby stały, świetląc się niebem pod zachód. 
 
  
    
 


   
 
 

 


— Jak spokojnie — wyrzekł głośno Kostka.
— Burza nadciąga — wyraziła myśl wnętrzną Zofia. A gdy wzrok pytający ku jej czołu podniósł, rzekła
powolnie:
— Waćpan pioruny owe dzierżysz w dłoni.
— Ach, tak — zrozumiał jej czujny niepokój. — Ostawmy sprawy dnia i ludzi. Niechaj się pełnią, gdy taka konieczność. Niechaj napełnią hałasem świat. Nasze są chwile...
— Które mijamy...
— Niestety. Powolni może złudzie czynu, która przesłania szczęście. Ten wieczór pogodny mówi.: —
o co się ludzie kłopocą? Gdyby duszą całą, oderwaną sprawom dnia, wsłuchali się w ukojność przyrody, staliby się wierę, prości jak ona, ściszeni...
— Prawdę wieczór mówi... Lecz nie jest droga wieczorna ludziom dnia. I nie jest ukojność, mniemam, w Waćpana orlej naturze...
— Toteż jej w tajni serca pragnę. Niekiedy przedstawia mi się w sennym jakby marzeniu. Chata leśna gdzieś w puszczy wśród cichej polanki... Ranki słoneczne... Jelenie przychodzące do ręki pod próg, bezobawne... Świegot ptactwa naokół... Pszczół pracowitych
i muszek leśnych granie... Źródła ze skał omszałych śród paproci tajemnie dzwoniące... i studzienki śród jodeł wysokich, odbijające niebo...
— Widzę je... w cieniu... odbijające niebo...
— A przychodzi mi to... — zatrzymał się i dodał bezgłośnie prawie: — gdy rozważam w sercu swoim piękność Waćpanny... 
 
  
    
 


   
 
 

 


Uśmiech nieba wewnętrzny wzniósł piękno jej oblicza. Powieki opuściła. Szli w milczeniu.
— Sen to jest — przerwał ciszę — lecz cóż rzeczywistsze? Dążymy przecież tylko wciąż do wrótni raju — jakąż daleką, do okólną drogą! — sto zadań w trudzie podejmując, które przesłaniają cel istotny, tajni jeno serca, głuszonej krokiem dnia, wiadomy. Myślę: na to wszystko stało się, co się z zrządzenia losu a mego przyczynienia stało, abyśmy oto szli teraz ponad brzeg — w tym uciszeniu wieczornym — w tajnie serc swych, w prawdę jedyną wsłuchani. Odpłynęły daleko, jak te wody rzeczne przedpołudnia, ludzkie gwarliwe sprawy... Serce z sobą ostaje. W tym spokoju wieczornym odnajduje się takie, jakim jest w rzeczy, dziecinne, szczęścia łaknę, wszystką nadzieją radosne... 
Słuchała dalej, idąc pobok, gdy już od chwili zamilkł.
— Dziwią mię — rzekła w drżeniu — słowa Waćpana, tak odmienne...
— Czy ranią? 
— Cieszą. Są jak muzyka najsłodsza... Zapamiętam je — i ten wieczór... tak dziwnie cichy — przed burzą.
Ujął jej dłoń w dłoń swoją. Postępowali w milczeniu.
Gdy doszli do końca łąk, gdzie Dunajec, okalając miasto, czynił zakręt nieznaczny ku południowi, chodnikiem z lasku sitowia wyszedł naprzeciw człek — jak dało się zaraz po płótnianym odzieniu postrzec: nietutejszy — kurzem gościńca okryty. Widać długą uczynił był drogę.
— Oto zwiastun — szepnęła Zofia. 
 
  
    
 


   
 
 

 


Obcy skłonił się nisko, chcąc ich minąć.
— Skąd jesteś? — spytał Kostka. — Ze Pcimia, jasny panie. Do miasta idę, do Pułkownika samego...
— Masz dla mnie wieść?
Człek obcy zrozumiał w pytającym panu Pułkownika — niżej się wtórnie ukłonił, wyjął z zanadrza list i podał Kostce.
Był to posłaniec czekany od Radockiego.
— Idźcie do dworca —— wskazał przebiegłszy okiem pismo.
— Oto i koniec chwili — szepnął. — Sprawy ludzkie wołają.
Zastanowił się w myślach.
— Czy pan Lisicki będzie jeszcze w dworcu? — zwrócił się pytaniem do Zofii.
— Zapewne — odrzekła. — Z gospodarczymi do wuja przybył sprawy. Do wieczerzy, mniemam, nie załatwią.
— Muszę z nim mówić. Wracajmy.
Zawrócili ścieżką ponad brzegiem. Przed nimi tajał ku miastu człek szary, zwiastun — jak go przeczucie Zofii nazwało.
W milczeniu, skłóconym już przezeń, szli z powrotem. Czoło Kostki chmurą się powlekło. Westchnienie głębne doszło czujnej uwagi Zofii.
— Czy wieść niedobra? — spytała, trwożne podnosząc nań oczy.
— Owszem, pomyślna, lecz.. — W sciężałym smutku doszeptał: — Może to wieczór mój ostatni...
Gdy zbliżyli się do dworca, już zmierzchem owinię 
 
  
    
 


   
 
 

 


tego, Kostka, którego myślom mrok również nie sprzyjał, przystanął i oczu ku ziemi spadłych nie podnosząc stłumionymi począł słowy:
— Zofio... Jak już. mówiłem kiedyś, w ów ranek jasny na Górce: przyjść może czas... że się stanę światu ciemny, niezrozumiały w postępkach... że się ludzie odwrócą ode mnie... że mnie najbliżsi opuszczą... że mię przeklną, że zdrajcą może mnie nazwią...
Przerwał, słów swych strwożony. Poczuł na dłoni dłoń miękką i usłyszał słowa ufne:
— Serce miłujące nie zawiedzie.
Gdy weszli w bramę dziedzińca, prysło nastrojenie święte  światła okien, jak twarze ludzi znajomych, witaniem przed nich wybiegły. W kwaterze Kostki też okno świeciło.
— Gosławski czuwa — rzekł Kostka.
—  Miałam dawno już Waćpana przestrzec — poczęła z pośpiechem ściszonym Zofia. — Nie ufaj Waćpan panu Gosławskiemu. Nie jest on przyjacielem, za jakiego się podaje. Kto wie, cc knuje na szkodę Waćpana. Strzeż się go, proszę...
— Proszę być o to spokojną — w tymże ściszonym sposobie, gdyż blisko ścian już byli, odrzekł Kostka. — Jeśli jakie złe zamysły żywił, to już zgasły. Dziś nic przeciw mnie nie może. Wiem ja o nim rzecz, która dała mi go w rękę. Zresztą człek to lekkomyślny, lecz w gruncie niezły.
— Bogdajby tak...
— Na pewno! 
Wkroczyli na ganek, w sienie. Panna Zofia skręciła ku swej izdebce. Kostka wszedł do bawialni. 
 
  
    
 


   
 
 

 


Zastał tam pana Lisickiego z panem Zdanowskim. Od razu z progu zaczął, do pana z Łopuszny zwrócony:
— Szczęśliw jestem, że Wmość pana jeszcze widzę. Przyszła mi bowiem myśl nagła — gdy czas dogodny ku temu, a Wmość zgodę swą łaskawą parokrotnie już raczył wyrazić — urządzić oto łowy w lasach gorzeckich na dziki.
— Świetna myśl! Kiedy? — rozgorączkowało się serce myśliwskie szlachcica.
— Choćby i zaraz jutro.
— Obmyślmy zatem sprawę...
I poczęli we trój z panem Podstarościm, bo i jego rzecz żywo zajęła, obgadywać plan łowów na Gorcach. 
 
  
    
 


   
 
 

 


IX
 
W domu Piotra Czerwińskiego wielki harmider. — Otrzymał sołtys od pana Podstarościego przez umyślnego pismo, którym zaprasza się do pana kuma w gościnę, i to z całą kompanią ludzi! Bowiem, jak pisze, uchwalono polowanie na Gorcach na dziki i uradzono, by w Klikuszowej, jako najbliżej lasów gorzeckich położonej, na sołtystwie gościną zanocować, wyjść stamtąd o świcie wczas, a przeszedłszy łowami ku wschodowi Gorce, zejść na wieczór de dworu w Łopuszny.— Donosi też pan Zdanowski, że w polowaniu weźmie udział wszystka z najbliższej okolicy szlachta, również pan pułkownik Kostka, za którego głównym przyczynieniem owa wyprawa się stroi, — a że polowanie to ma być z naganką, o ludzi z Klikuszowej pan Zdanowski prosi. — W końcu o sobie nadmienia: że jemu już nie do łowów, lecz, jako zapraszający bez upoważnienia gospodarza do jego domostwa ludzi, sam chce na miejscu odium wszelkie na głowę swą przyjąć, a korzysta też z miłej okazji, by kuma szanownego i córkę swoją chrzestną, dawno nie oglądanych, obaczyć.
Wyrozumiawszy z trudem owo pismo, które mu Ró 
 
  
    
 


   
 
 

 


ża po kilkakroć musiała tłumaczyć, sołtys Czerwiński rozpłomieniał — jakby w przygasłą watrę jego ducha prąd wietrzny duchnął.
— Goście! Tylu ludzi!...
Na uboczu położonego jego domu nikt dawno nie nawiedzał.
Roiło się tu w one lata, gdy ta poruszka nieszczęsna... od której stracił pamięć rzeczy i w zmierzch półdrzemny zapadł. Sam nie wie, ile już lat. Roki, roki, roki... Jednakie chwile, zmierzchłe, jednaką, ołowianą mgłą wszystko naokół owleczone.
I naraz... Goście! Najazd liczny... pan kum...
Przywróciły się barwy dzienne rzeczom.
— Trza by coś... — mówił do córki. — Trza by przyjąć...
Począł się krzątać po domu, coś radzić, coś zarządzać, wydawać rozkazy służbie...
Lecz nie szło mu to nijak. Od lat w umyśle zmierzchły, a przódy jeszcze, razem z nieszczęściem naszłym, owdowiały, cały zarząd zaopuszczonym gospodarstwem, gdy jedynaczka podrosła, zdał na nią. Teraz więc, choć chwilą tą niezwykłą — zdawać się mogło — otawiony, nie umiał, nie wiedział zgoła, czego i w jakim porządku się imać. Tu i tam chodził, przynaglał, głosem po obejściu jak w pustej stodole dudnił — a głos ten wracał doń bez echa, jakby niebyły. — Wysilił się tak bez skutku, ożywieniem napłynionym wyciekł — wreszcie boleśnie bezporadnym wzrokiem oparł się, jak na lekarzu doznanym wiernie, na córce.
Róża też uspokoiła go zapewnieniem pobłażliwie 
 
  
    
 


   
 
 

 


czułym: że niech już zda na nią wszystko, niech się nie kłopoce, że wszystko na czas będzie przystrojone.
Z żywością zwykłą zajęła się przygotowaniami. Czas krótki miała na to, bo jeno dwa dni.
Komora wprawdzie i piwnica staraniem jej gospodarnym jak i bogactwem zsędziałym starego sołtystwa były zasobne niemało, ale na tylu spodziewanych, i to tak szlachetnych gości widziało się to wszystko ubogie. — Prócz tego przysposobienie całego domostwa: by się, półchłopskie, wobec panów w prostocie swojej porządnej nie miało powodu wstydzić.
Zaprzęgła służbę do sprzątania osiedla, do mycia. Posłała ludzi do miasta po zakupna, jakie miarkowała. Sama wzięła się do porządków w izbach dozierając przy tym kuchni i piekarni. Wszystko szło jak przed odpustem.
A popędzała ją jeszcze w tej gorączce przygotowań wciąż obecna, choć tajna, dygotem serca głosząca się myśl: iż razem z gośćmi zapowiedzianymi pan Pułkownik się zjawi...
Był on w jej myślach od chwili, gdy go nad miastem na wzgórzu miotającego płomienie ujrzała. Zwiadywała się oń często a niepoznacznie; każdą wieść o nim, o jego działaniu chwytała gorącym uchem, przyswajając ją sobie sekretnie, jak dotyczącą zaklętego skarbu. Dopieroż w izdebce swej rozmyślała do woli nad tymi najważniejszymi nad wszystko sprawami. Rósł w jej wyobraźni i swą jawą wszystką ją napełniał, iż osobno siebie czuć przestała. A gdy męką już się to stawało — postanawiała w sobie wiele razy: poleci doń i powie... Co powie?... Zastanowienie wstydliwe cofało ją, coraz 
 
  
    
 


   
 
 

 


to jednak słabiej, od tych odważnych zamierzeń. Trwała jeno w miejscu dlatego, że wierzyła, pewną w sercu była, że go zobaczy, spotka...
I oto teraz niespodzianie... Przyjedzie do jej domu — na nocleg.
Izdebkę swoją mu odstąpi: o jasnych, pachnących jeszcze drzewem ścianach (gdyż niedawno przybudowana była ku świetlicy), a okienku wychodzącym na sad, z wazonikami mirtu w ramach, z firanką muślinową z boku...
I swoje łóżko: limbowe, w kwiatyleluje rzeźbione, zasłane białym, haftowanym rąbkiem — poduszki z puchu nowego wysoko...
Przymykała oczy widząc królewicza swego (bo tak go nazwała w sercu) na tym wezgłowiu bieluchnym, jak na chmurach białych o pogodzie, rozkosznie spoczywającego.
Często między jedną a drugą robotą biegła na próg izdebki popatrzeć, czy przysposobiona dla tak wyjątkowego gościa jak należy. Zawdy coś znalazła, co by trza jeszcze zrobić. To liptowskie wydziwne talerze w rogu nad półeczką rzeźbioną umieścić, to kwiatki w dzbankach glinianych z Orawy na stoliku pod oknem i na szafce naprzeciw postawić, to co innego, co oczy podszepły, a co troskliwość uważyła, iż panu chwilowemu tej izdebki przyjemność sprawić może.
Im bliższy stawał się moment tak bardzo czekany, tym trwożniejszym w jej piersi dygotem radość się wydzwaniała. Niekiedy aż robotę musiała pilną przerwać i dłonią serce sekretnie przyciskać, by się tak nie głosiło. 
 
  
    
 


   
 
 

 


To znowu lęk jej myśli napastował: Czy zwróci na nią oczy? Czy zobaczy i pojmie od razu?... Nie mogły jednak długo pobawiać w jej sercu owe lękliwe nachody. Wiara uczucia ufna i pewność wracała. Wszystko prawdą wyspowiednią oczu, niewątpliwym zwiastem spojrzenia mu powie... 
Patrzyła w jego obraz — tyle znany jej i bliski — gdy na wzgórzu do ludu przemawia... Słów nie pomnie — widzi tylko płomienie władne jego oczu.
— Mój oreł, mój królewicz...
Na myśl, iż go wkrótce w jawie rzeczywistej zobaczy, wszystką przeimał ogień, radość trwożna i szczęsny niepokój.
Na dzień oznaczony — środa  czerwca z południa .— wszystko było na sołtystwie przygotowane. Stół w świetlicy zastawiony dla panów szlachty, w piekarni również stół długi i ławy dla pośledniejszych gości.
Róża przystrojona wdzięcznie jak do ślubu — z kwiatkami w czarnych warkoczach, w gorsecie z lamy bogatej w złote kwiatowe wydziwy, w sukni zielonej i białym, haftowanym w obrębie fartuszku — kręciła się po domu, dawała służbie wskazówki, poprawiała jeszcze to i owo, często przez okna pozierając na gościniec prowadzący z Miasta.
Sołtys zasię, odświętnie odziany, do czysta świeżo wygolony, iż krew obiegła wpodłuż ścięgna twarzy, z brwiami wysoko wzniesionymi, w ważność chwili — zdało się — krwawią ócz wmyślony, stawał przed progiem domostwa, nieruchomiał, odmierzał kroków parę 
 
  
    
 


   
 
 

 


i znów stawał, jak warta przed grodziszczem. Na gości z Miasta spodziewanych czekał.
Pierwszy zjawił się o śródwieczerz pan Zdanowski z panem Gosławskim. Wysiadłszy przed domem z bryczki witał się kordialnie z kumem, uściskiem ojcowskim przyjął nadbiegła Różę. — Na słowa jego przepraszań, iż taką subiekcję zapowiedzianym najazdem zgotował, sołtys, jakby treść słów doń nie dochodziła, kiwał jeno wyniosłą głową, łzami wzruszenia powieki rozszerzone krwawił, dłonią gościnną pana kuma do świetlicy prosił.
Wkrótce przybył pan Gniewosz z panem Chrząstowieckim. Po nich z kilku strzelcami pan z Ostrowska. Wreszcie z hałasem psów i naganiaczy nadciągnął pan Lisicki.
Gospodarz, wartując w progu, przykłonem głowy wysokiej witał wszystkich i prawicą ozwodną do świetlicy do środka zapraszał — Tu gospodynią była Róża, którą wnet jednak zluzował, komplimentując a błaznując, ochotny wielce pan Gosławski.
Poczęto od nalewek i zakąsek zimnych. Pan Gosławski krążył w koło z flaszą, przyśmiewał się, przypijał, nalewał, jakby go kto umyślnie do tej służby najął. Po flaszy jednej druga, trzecia... Podcięli się setnie panowie myśliwi, nim jeszcze dzień zza okien uszedł.
A oto pan Gosławski podał wino stare, z piwnicy podstarościńskiej przywiezione. Zakurzyło się z czubów. Rozrzewniony już całkiem pan Zdanowski usadził kuma sołtysa obok siebie i coś mu w dudnieniu izby, gestykulując szeroko, przedkładał, na co tenże, 
 
  
    
 


   
 
 

 


oszołomiony gwarem i oparem wina, kiwał jeno potakliwie głową i przekrwawione powieki coraz bardziej łzawił. — Róża, zawiadując o stole w świetlicy, donosząc z kuchni i z komory, co było potrzeba, często w przebiegu przez sień wyzierała za próg na gościniec a gorączka oczekiwania lica jej zogniła 
Dopiero pod sam wieczór nadjechał pan Kostka. Z liczną drużyną zbrojną, w otoczeniu sołtysów czorsztyńskich. Ci przyostali przed domem i w sieniach — Kostka wszedł do świetlicy.
Powitano go hucznymi okrzyki.
— Wiwat pan Pułkownik! Prosimy bliżej! Niech żyje!
Paru ruszyło ku niemu, potaczując się, z kielichami w dłoni — niektórzy już nie mogli od stołu się dźwignąć.
Pan Gosławski zbliżył się doń z uśmiechem porozumienia.
— Niewiele już im trzeba — szepnął, wskazując stół oczyma.
— Ho! pan Pułkownik jak na wyprawę wojenną — zawołał trzeźwiej pan Lisicki, zauważywszy przez okno liczną w dziedzińcu strzelbę. 
— Boć to królewskie łowy z Wmość panem — rzekł na to Kostka.
— A tak... królewskie... tego... — Dym pochlebstwa zmieszał się z oparem wina. — Psy mam sławne... dołapią... za uszy, tego... jak nieraz. Jutro o świcie... czuj duch!
Pobok stołu pan Zdanowski, chwiejąc się a trzyma 
 
  
    
 


   
 
 

 


jąc obu dłońmi ramienia sołtysa, przedstawiał ze łzami w głosie:
— Mój kum najlepszy, Czerwiński... A oto pan Pułkownik Kostka, o którym tyle kumowi...
Sołtys kłaniał się machinalnie, nie ujmując wyciągniętej dłoni. Nagle przyszła nań pamięć: wzgórze nad miastem, mowa, która go tak zlękła... Surowo w Kostkę krwawym wzrokiem spojrzał:
— Nie trza... nie trza było... to bunt!
Przed zdumionym tymi słowy Kostką stanęła Róża przesłaniając ojca. Znała słabość tę jego, bała się dalszych wybuchów.
— A to chrzestna moja córka — przedstawiał w płaczu pan Zdanowski.
— Miło mi... — skłonił się Kostka.
Zahuczano ich od stołu. Pito zdrowie pana Pułkownika.
Róża wyszła ugościć sołtysów. Gdy za chwilę wróciła, a służebna za nią wniosła światło, Pułkownik siedział przy stole wesoło rozprawiający w pijanym już dobrze gronie gości.
Wsparta o kredens, patrzyła weń czarnymi ogniami oczu. — Bezskuteczna ich siła. Nawet przelotnego spojrzenia jej nie dał. Kiedyż, kiedyż mu powie...
Sołtys Czerwiński, poruszony, opuścił świetlicę, wyszedł przed sień domostwa. A tu w dziedzińcu, od zarży jeszcze widnym, ludzi zbrojnych mnogo... jak wtedy.
Wstrząsł się w sercu.
— Tak samo o tym czasie, pod wieczór, tu sie zeszli... 
 
  
    
 


   
 
 

 


Zlękniemy, zawrócił w sień — wszedł do piekarni. — Boże! coż to?... mary czy co... towarzysze oncześni, sołtysi...
Siedzą przy stole — piwo przed nimi, kołaczeSkądże ci tu?... czy ich duchy...
Oto Jakób Sromowski, sołtys ze Sromowiec, którego pan Baranowski, onczesny starosta czorsztyński a szwagier Komorowskiego, tyle ugnębił... Dał sie mu też wzajem i on we znaki. Oto dalej: Bartłomiej z Grywałdu... Maciej Krośnicki... cie, cie... sołtys Potoczny ze Szczawnic... Szczerba z Maniów... no patrzcie... Leszycki nawet z Tylmanowy... Ochotnicki Jan... Kluczkowski..
Wodził po nich oczyma krwawymi — w półwierze, czy ich prawdą widzi... Gdy ci weń znów jak w zjawę patrzyli. Wreszcie ważył się spytać:
— Skądże to... gdzież to... kumowie?...
— Po was przyśliśmy, kumie — rzekł Sromowski z powagą surową. — Trza sie stroić...
Uśmiechali się drudzy porozumiewawczo.
— Jakże to... po co... — jąkał.
— Rebelia!
Słowo to jak piorun nań podziałało. Pobladł, trząść się począł — w rozszerzonych oczach lęk stanął. Powrotną falą krwi zaogniło się czoło wysokie. Uniósł dłoń trzęsącą w górę:
— Krzyżem, lec... nie dopuścić! Grzech... pohańbienie... klęska... Powiążą — do ciemnic wtrącą — siarką wypalą serce... — o, patrzcie!... — roztwarł na piersiach koszulę i ukazał okrutne blizny spalenia. 
 
  
    
 


   
 
 

 


Zawstydzili się żartu. Milczeli. A on dudnił nad nimi:
— Tak wam... tak wam uczynią! Grzech... klęska... pohańbienie wieczne...
Wbiegła Róża. Dorozumiała się. Ujęła ojca za rękę:
— Chodźcie, chodźcie, tatusiu... Jutro pogwarzycie. Panowie przespać się muszą.
Przygasł od razu — mgła nań zaszła — powolnie dał się wywieść córce.
W świetlicy pobok hałas gwaru ustał. Wino starościńskie, gęsto przez Gosławskiego dolewane, wnet panów szlachtę zwyciężyło. Pan Zdanowski już chwilę zasnął we fotelu. Insi jeszcze pasowali się z nachodem senności — coś okrutnie prawili, coś rozpowiadali — lecz niemoc w końcu wzięła górę. Kłonili się jedni po drugich na stół, to na ławy — ostatni pan Lisicki ze słowy: »jutro o świcie...« zachrapał.
— Czas na mnie — porwał się Kostka. — Zaopiekuj się Waść nimi — wskazał Gosławskiemu śpiących.
W sieniach napotkał Różę.
— Posłanie dla pana Pułkownika zgotowione — rzekła.
— Wdzięczny jestem Waćpannie za subiekcję, lecz z posłania onego dziś nie skorzystam. Dziś będą, jak głosi śpiewka: »bukowe listeczki — moje poduszeczki...« Bóg zapłać za gościnę!
Wypadł na dziedziniec.
— Gotowiście?
— Gotowi! — odrzekły liczne głosy.
— Panowie sołtysi?
— Są wszyscy. 
 
  
    
 


   
 
 

 


— Ruszamy!
Pan Gosławski zajął się śpiącymi. Zawołał ludzi. Pana Zdanowskiego przeniesiono za wskazaniem Róży na łóżko sołtysa do bokówki, dla panów pozostałych rozesłano pod ścianą w świetlicy skóry niedźwiedzie, futra, sukno owcze i ułożono ich wygodnie. — Pan Lisicki opierał się, bełkotał coś: »łowy... świt... jedziemy!« — lecz i on po walce krótkiej dał się na ziem złożyć.
Uciszyło się w sołtystwie.
Pan Gosławski widząc okazję dobrą począł ataki strzeliste do Róży, która sprzątała w izbach, lecz spotkał się z taką odprawą lodową, że prędko ostygł w zapałach.
— I tu Pułkownik kwaterą — zazgrzytał. — Widno było, jak za nim oczy jej szły.
Pozlewał reszty wina, usiadł przy stole w świetlicy i począł się sam raczyć.
Goście pokotem chrapali pod ścianą.
— Przysłużyłem się mu. Przysłużę się mu jeszcze nieraz. Wdzięczny mu przecie być muszę — za wszystko.
Kaganek ma ścianie gasł. Mruganie światła chodziło po izbie.
— Trza się przedrzemnąć — dumał. — A rankiem do Czorsztyna... Pułkownik tam już będzie. Nie opuszczę go — o nie — aż do końca.
Późno już Róża uładziwszy dom weszła do swej izdebki. 
 
  
    
 


   
 
 

 


Ścisnęło jej się serce, gdy w bladym świetle kaganka obaczyła pokoik, który myślą już oddała, pusty. — Nie zobaczy go ten, któremu był z taką radością strojony.
Oparła śliczną, ociężałą warkoczami głowę o róg limbowej szafki.
— Nie ujrzą jego oczy tych kwiatków we dzbanach, które dla niego dziś o wschodzie umyślnie zbierała. Ani tych talerzy na półeczce. Nie przypomną mu się ściany jasne tym pamiętnym na długo zapachem żywicznej kadzielnicy. — Nie spocznie jego cudna głowa na tych poduszkach białych z puchu, które dlań — królewicza — wysoko upiętrzyła...
W myśli najcichszej zanuciło się jej:
Bukowe listeczki — jego poduszeczki...
I same bez przyczyny poczęły się z jej oczu otwartych staczać łzy po ogniu lic — jedna za drugą — jak paciorki.
Drużyna zbrojna opuściwszy o zmroku sołtystwo, udała się Klikuszową wzdłuż potoku Lepietnicy w górę. Podążała spiesznie, jakby pilno jej było zająć stanowiska wskazane przed świtem.
Wnet się straciła wieś. Ostatnie pod Gorcem osiedle Parzygnata — i drużyna zadała się w lasy: w ubocz wstającą stromo, drogą kamienistą, którą zwożono do wsi z polan siano.
Szli sznurem luźnym, jako zwyczajnie myśliwi, swobodnie, a w pewnym z góry porządku. — Waksmundz 
 
  
    
 


   
 
 

 


ki Jakub, leśny dworski, znający dobrze wszystkie przechody w tych stronach, prowadził. Za nim szedł Kostka w otoczeniu czorsztyńskich sołtysów. Dalej strzelcy z Orawcem Jaśkiem na czele.
Sołtysi wszyscy mieli flinty, toporki i rąbanice. Gwarzyli idąc między sobą. Mówili o Czerwińskim, gdyż żywo mieli na oczach krzyczące blizny jego piersi.
— Człek to był kiedyś, jakich mało — objaśniał Kostce Sromowski..— Widzieć go było w czasie rebelii!...
— Hej — zaświadczyło paru.
— Łętowski był przywódcą głównym, ale ten najwięcej staroście dopiekł. Żołnierz to był wyśmienity. Kie sie zwiedział, iże starosta rajtarów Niemców ze Śląska prowadzi, kazał na Obidowej na drodze las podciąć, zataił się poza onymi wykroty ze strzelcami i godnie ich tam przyjął. Bez to siła starosty upadła. To też na niego najbardziej, się zawściekł. Aże zdradą go do Miasta złudziwszy, w ręce swe dostał. Wyzwoliła go wkrótce ucieczka starosty — ale już w ciele i w duchu zgasłego. Jest jak kostnica wyziąbła, po której życie się plącze., Jedno ostało w nim jeno: pamięć tortur i klęski. Odtąd, kie wspomnieć przy nim rebelię, jego sławę — to jakby piekło mu pokazać. Musiało też to być piekło — jak widać choćby z tych blizn...
— Hej — przytwierdzili sołtysi.
Niebawem wynieśli się na grzbiet Gorca i szli polaną widną w stronę wschodu. Księżyc toczył się pełnią nad doliną. Na polanę padały z krają cienie smreków. Rosa gęsta przysiadła trawę.
Polana się skończyła — weszli znów w las, w aleje 
 
  
    
 


   
 
 

 


tajemnicze buków i jodeł. Cisza nakaźna ich objęła. Nikt słowem się nie ozwał. Przemykali jak duchy cieniami przez pola świateł — jedynie szelest traw i piargu świadczył, że ludzie idą.
Dochodzili pod Kluczki, najwyższe południowe wzniesienie Turbacza.
Z nagła od wierchu dobiegło dudnienie, jakby drzewo leciało ubocza.
— Dziki idą — szepnął z przejęciem Waksmundzki, strzelbę mimowolnie gotując.
Dudnienie rosło. Przystanęli. Szły na nich prosto z góry — zaczuj nie wiał z tej strony.
Wkrótce tuż obok przez światło przerzedzi mignęły kształty ciemne jak szatany — jeden, drugi, dziesiąty — sztuk kilkadziesiąt może — i przepadły z dudnieniem w uboczy.
Nikt nie strzelał.
Waksmundzki prowadził dalej.
Minęli Turbacz bokiem, weszli na polanę Długą, stąd na Kiczorę, niewiele niższą od Turbacza. Szli dalej przez Borsuczyny, poniżając się ku Jaszczom. Idąc pochylnią z góry, naśpieszali. Wnet wynieśli się znowu na Gronek nad Hubą, gdzie sołtysi czorsztyńscy przewodnictwo wzięli, i szli wałem wysokim ku wschodowi.
O brzasku pierwszym stanęli wreszcie na Lubaniu, najwyższym z północy wzniesieniu nad Czorsztynem.
Tu spoczęli. Strzelcy złożyli ogień. Kostka usiadł na głazie opodal, w oczekiwaniu dnia.
Nad sinią gór na wschodzie rozniecała się po niebie łuna, której owiad o idącym świcie potrwożył 
 
  
    
 


   
 
 

 


gwiazdy. — Księżyc w pełni, o blasku przygasłym, zawisł u skłonu zachodniego nad Babią Górą.
W niesamowitym półświetle — pod walką powietrzną nocy ze dniem — taiła się dolina Dunajca.
Łuna na wschodzie rosła. Żółte i różowe światło przenikało zieleń nieba, szerząc się jaśnią ku górze. Gwiazdy ze stropu ponikły. — Na zachodzie w zsiniałej oprawie skłonu srebrzyła się coraz bladziej, zogromiała przerażeniem, tarcza księżyca. — Świt następował zwycięsko...
Odsłoniła się oczom dolina... Nad Dunajcem i równią nowotarską mgła leżała. Wyświecały się z niej wieże, jakby z zatoniętego pod jeziorem miasta. Naprzeciw na południu — ni to wał sinych chmur, ni wydźwi gniona z morza sreżog niespodziana wyspa — rysowały się grzebieniem na niebie w ścianę zsiniałe Tatry.
U wypadu Dunajca z doliny, zaiste jako bramy tytanne Podhala, Trzema zwieńczone Koronami, różowiały w świcie skały Pienin.
A tuż w dole, ponade mgłą — na skale stromej, wysokiej — jak jakieś dziwo zaklęte — rdzawiący się murami groźnymi — zamek czorsztyński...
Przywarł Kostka do niego oczami jak oreł z góry do ujrzanej na ziemi zdobyczy. Obronność jego ważył.
Przybliżyli się ku niemu czorsztyńscy sołtysi.
— Czas by już był, panie Pułkowniku... Dzień sie już widny robi...
— Sposobniejszej chwili nie ma — przydał Sromowski. — Z umysłu doradzili my ten moment, kiedy świtaniem ludzie okoliczni do zamku idą z mlekiem, to z serami — i na bramę nikt nie daje uwagi. Dołem 
 
  
    
 


   
 
 

 


jakby my szli, toby postrzeżono — a z tej strony, od Wżaru, nikt sie nie spodzieje.
— Ino już czas — naglili — pokiel słonko nie wyjdzie...
Kostka przyznawał słuszność ich doradom, jak przyznał wtedy zaraz, gdy plan mu ów poddali. Na to urządził łowy, ludzi zebrał i tu o brzasku stanął. Lecz teraz — gdy jest na miejscu — gdy, zda się, sięgnąć jeno dłonią po ten zamek — ociąga się z decyzją — duma — i w myślach się rozechwianych waży.
Przyznaje oczom: zamek niedostępny — tuż nad samą granicą, na trakcie jedynym...
I liczy w myślach:
— Mieć Czorsztyn, to jest mieć Podhale. A mieć Podhale, to jest mieć i Kraków. A mieć Kraków, to znaczy...
Tu wątpienie doszepnęło: mieć Rzeczpospolitą?...
Stanęła przed nim: — morze szumiące pianą, nieujęte — w rozbieży sił, jakie dobrze rozumem oceniał.
— Na cóż to się chce ważyć? Sołtysi przynaglali:
— Czas już najwyższy, panie...
Nie dźwigał się, nie słyszał. W sobie samym, w głębi serca i ducha wskazania wyraźnego czekał — oczyma w Tatry naprzeciw wpatrzony.
Tedy zaszła rzecz ważna. Pierwsze promienie jeszcze niewidnego słońca skrwawiły obrzutem nagłym wyniesione pod strop nieba, kamienne czoła Tatr...
Zażegły się, zagrały granity. Zaiście dumą nadziemską spłonęły. 
 
  
    
 


   
 
 

 


Stanęły naprzeciw jawą niepokonalne olbrzymy.
Potęgą całą uderzyły w oczy i ducha Kostki.
Potęga ta jak płomień go przenikła. Moc nakaźna 
dźwignęła go za włosy.
Powstał — dał znak ludziom — i począł 
zstępować na dół w stronę zamku...
Tatry zdecydowały. 
 
  
    
 


   
 
 

 


C Z Ę Ś Ć D R U G A
I
 
Cóż to wzruszyło ciche dziedziny Podhala? Cóż ich czujność zbudzoną ku wychodniej obróciło stronie?... Czy tatarską oderwę łuna zwieściła od wschodu? Czy Rakoczy, siedmiogrodzki zdradziec, przymknął ku spiskiej granicy?...
Groźna, tajemna postać Wojny, z dala nadzieją serc śmiałych wołana, a z bliska jawą trwożąca, w czarną chmurową płachtę owinięta, z oblicza (co przyniesie: klęskę czy żywot lepszy?) niezbadana, stanęła w skłonie wschodnim na widoku wszystkich. 
Pasterze bydło po wierchach pasący wskazują ją sekretnymi znakami jedni drugim. Śpiewać i głośno pohukiwać się wagują. Twarze ich młodowieśne zeszarzyła powaga.
Niewiasty len w zagonach na polu plewiące prostują się co chwila w postaciach nabranych, na dłoniach w zatroskaniu opierają twarze i ku pienińskim widnym skałom oczy spłoszone kierują; a gdy ich jest dwie i więcej, coś trwożnie sobie udzielają.
Starcy stu i kilkuletni, za obręb obejść od wielu lat nie podróżujący, wyłażą z chałup, o wieczornym 
 
  
    
 


   
 
 

 


zmierzchu i nieruchomiejąc u węgieł izb niby pnie jesionów szarych w znaki jawione na wschodzie oczami przygasłymi patrzą.
Gazdowie zasię młodzi i junacy za dnia w pośpiechu jak przed świętem na oborach swoich pracujący — kiedy słonko za horami Orawy zapadnie a gwiazda pierwsza nad Tatrami na niebie zaświeci — kupią się u wrótni obejść, żywo między sobą radząc, i ręcami raz po raz na wschód pokazują, gdzie na widnokręgu w zębach Pienin trzy ogniska się niecą.
Od trzech dni na Trzech Koronach płoną wici.
Za dnia, przy rozmieci słońca, ogień na skałach przygasa — Trzy Korony jako hełm na niebie potrójnym pióropuszem dymią — a o zmierzchu ogniska, sycone cieniami, zakwitają na nowo jarzącym płomieniem i świecą przez noc na krawędzi nieba jak olbrzymie, na skłonie siadłe rubiny.
Widno ich zewsząd z Podhala; ku najdalszym dziedzinom zachodnim objaw ich krwawy dobiega.
Wraz też z podnietą ognisk o zmroku wieczornym, jak pod działaniem urocznym ich czaru, dziwne się rzeczy poczynają sprawiać w przycichłych za dnia dziedzinach. — Przez szyby okien, słabo kagankami lub łuczywem smolnym, karkułami płonącymi w kominkach czarnych rozświetlane, widać we wnętrzach piekarń niezwyczajne krzątanie się ludzi — gazdynie, placki świeże na ławach chłodzące, tobołki, torby duże z żywnością strojące; gazdów młodych i synów przystrojeni broni zajętych, to przyodziew świąteczną, jak na odpust, na się wciągających — słychać w obejściach skrzyp wrót, tupotania, przemykania postaci od chałup 
 
  
    
 


   
 
 

 


do chałup, ściszone nawoływania: »Szymek! Bartek! Gotóweś?!« A porą późną, gdy światła okien pogasną, wywierają się z izb cienie, we fuzje zbrojne, zbierają się za oplotem wsi w gromadki większe i polami na przełaj przy zorzy gwiazd ku Czarnemu Dunajcowi śpieszą.
Wywołały ich wici one, na Trzech Koronach płonące. 
Co noc tak z uśpionych dziedzin wydzierają się gromadki zbrojnych — a wszystek ten ruch tai się pod żałobą nocy i sprawia groźne, niesamowite wrażenie, jak przemykanie cieniów bliskich na odkrwawiu pożaru. — Trwożnie uderzają serca oglądających się na osławione w pomroczy nocnej domostwa, gdyż w łunie wici płonących na wschodzie stoi, na niebo przerazią wyrosła, każdemu z daleka widna, olbrzymia, w płachtę czarną otulona postać, z rękoma na piersiach na głowni miecza pod płachtą, z twarzą zakrytą, niezbadaną, jedno z załamów ostrych kiru skalnej srogości domniemaną —: Wojna.
Od trzech dni palą się wici. Na pospolite ruszenie Podhala. Skrzykują naród wszystek, co broń udźwignąć zdoła, aby się co rychlej, jak było rzeczone,, w Czarnym Dunajcu pod rozkazy Marszałka Łętowskiego stawił.
Poszło hasło ogniowe — sprawiło po dziedzinach swoje. Nikto dźwierzy nie zaparł, nie zaspał wicianych tych. nocy. Nie chybiło honorne Podhale.
W Czarnym Dunajcu rojno. Napłynęła już z bliższych dziedzin ludzi znaczna kupa, i nowe gromady zbrojnych co noc przybywają. Z każdym dniem masa 
 
  
    
 


   
 
 

 


ludzka wydatnie się wzmaga, jak skłęb wód ujętych w greblę, dopływem zewsząd syconych. — Obiegli obozowiskiem dokołnym sołtystwo — mieszczą się w dziedzińcu, w sadach i na otwartym polu za obejściem — każda wieś pod swoim znakiem.
A Łętowski Marszałek chodzi pośród nich, wójtuje, nadpływające gromady przegląda — serce jego, rebelianta starego, siłą rosnącą się cieszy.
Posłał już raport panu Pułkownikowi do Czorsztyna. Rozkazów jego czeka. Tymczasem kupy w ład wojskowy wciska, kompanie z nich, zastępy równe wydziela, przewójców nad nimi z doświadczonych wybrańców ustanawia, musztrować z obrotami i z bronią nieobytych każe.
Odbywają się te musztry w rannym czasie na odkrytych borach dunajeckich. Ćwiczą się młodzi wśród śmiechów, docinków — nikto tu o kneblowaniu swobody przyrodzonej nie dba — wszyscy swoi.
—— Prostuj sie, Jasiu, bo powiedzą, żeś całe życie torby za panami nosił.
—  Zej to od tych baranów, co je zniósł z Orawy, plecy mu sie zgarbiły.
Albo zinąd:
— Jakoż on hań tę fuzję trzymie? Przysądził sie z nasiłkiem, jak Lach do dzierżaka.
— Boi sie, coby z odtylca nie pukło.
Tam znowu:
— Symek! Czyś u organistego za kalikę służyl? Jak cie Tereska twoja ujrzy, to od wstydu poroni.
— Dyć je jes z Poronina. Śmiechy. 
 
  
    
 


   
 
 

 


Po boku stoją gazdowie podletni. Ci nie ćwiczą. Widział Marszałek ich obroty sprawne — w rebelii. Przypatrują się młodym, fajki kurzą i gwarzą między sobą.
— No i patrzcie... wnet wojsko wyrobią.
— Z powagą do rzeczy sie zabierają.
— Na duże sie coś stroi.
— Stroi sie, stroi. Bóg że wie, co wyniknie... — Co ma wyniknąć? Wojna.
— Dyć to już widno. Wici poszły. Ino nie wiada z kim, jak, przeciw komu...
— Marszałka w tym głowa. On tam już wie, co robi. Jak i wtedy, w rebelię... Widziało sie: starosta mocarz, taka góra — że ani myśleć o sprzeciwie. A on skrzyknął wej naród — góra spadła — my przy swoim ostali...
— Tak, tak... prawda to istna, w oczach naszych spełniona. Temuśmy tu dziś. są. Ino dziś... starosty ni ma... o Rakoczym też nie słychno...
Któryś znacząco przymrugnął:
— O króla sprawa... Zastanowili się w sobie.
— Któż wie, być to i może.
— Marszałek — ho! ho! — on z królem, jak ja tu z wami. Co se uchwalą, to święte.
— Toteż ma wzięcie, powagę. Jego sam Pułkownik słucha...
— Dyć i on je jak pułkownik...
— Cicho — tu idzie...
Nadszedł Łętowski ode wsi: popatrzeć na musztrę 
 
  
    
 


   
 
 

 


w borach. Z nim Klemens Mientus, Grzegorz Dzielski z Działu.
Wzruszeni gazdowie szepcą:
— ...jak wte, w rebelię... z towarzyszami dawnymi...
Zbliżył się ku gwarzącym.
Powitali go uniosem kapeluszy w górę. Z wysoka pojrzał a przyjaźnie:
— Coż uchwalacie?
— Radzimy, kumie Marszałku.
— Nie czas radzić.
— Dy wiemy. Śmielszy któryś zagadnął:
— Panie Marszałku, jak dumacie? Ka sie obrócimy?
— Ka nas Pan Bóg obróci.
— Wola Jego. Nikt sie nie prociwi. Ino naród ciekawy...
Łętowski do Mientusa, pisarza Rady, się zwrócił:
— Kumie, co pan Pułkownik w uniwersale powiada?
— Że na świętego Jana pójdziemy pod Kraków. Któryś z chłopów znacząco poszepnął:
— Tam króla więzią. Łętowski pojrzał po zebranych.
— Świętego Jana blisko. Przeszedł dalej
Na twarzach gazdów powaga zaprzysiężna siadła. 
— Jak my sie na to zajęni, trza dokonać. Mientus, postępujący pobok Łętowskiego, gdy Dzielski naprzód się wysunął, rzekł kręcąc głową: 
 
  
    
 


   
 
 

 


— Coś niejasno.
— Niby z czym, powiadasz, kumie?
— Nie tak, mówię, jak w przedczas onej rebelii Nie widać tej pochopności.
Ba! Bo ciemięzcy nie ma przed oczami. Naród prosty za miedzę nie sięga. To nic. Trza ująć jego ramię — niech jeno mocne będzie. Klemens Mientus ściszył głos:
— Słychać ze stron: księża coś wąchają...
— Ba, widzą przecie. Pod korcem ognia nie skryje.
— Do Krakowa przez góry częste przechodzą posłance. Trza by uwagę zwrócić na te posły.
— Płotem Podhala nie zamknie.
— Boję sie biedy jakiej z tej przyczyny.
— Coś ci, kumie, dziś czarno dzwonili. Przypatrz sie, jak chłopcy ćwiczą. Wnet ich tu będzie pełna błoń. Bór tu żołnierzy wyrośnie. Coż Kraków prociw tej siły?
— Z Czorsztyna nic nie słychać...
— Uniwersały już poszły. Wnet ruszą województwo całe... 
Z Pcima gotowość zgłaszali, i nikt sie dotąd nie jawi. A musiało ich już dojść hasło...
— Nadejdą. Ino ich patrzeć.
Hasło ruszenia, okrzyk wici: — »Już czas!« z ust do ust, z dziedzin do dziedzin podawane, obiegłszy wsi królewskie Podhala, schowane sidziny babiogór 
 
  
    
 


   
 
 

 


skie, wąwozy żywieckie, zataczając coraz dalsze kręgi, wpadło rychło i w pcimskie biskupie osiedla.
Nastroił już ten kąt województwa rektor Martinus Radocki. Zaraz po onej tajnej z »bratem Leonem« rozmowie zebrał się w duchu i poszedł między biedny naród wieścić przemianę bliską. Szedł od wsi do wsi, od chaty do chaty i, duchem wielkim zapalony, kazał... Jako że się miarka nieprawości już przebrała. Jako że możni będą poniżeni, a oracze ubodzy pierwsi przed Panem ząsiędą. Jako że już zjawił się Wysłannik ów Boży, który nieprawość pobije, przemoc złamie, a sprawiedliwość, ze świata wygnaną, na padół ziemski przywróci.
Ludziom, którzy szli za nim, pytając, co czynić mają, i rychło ujrzą Wybawcę, powiadał:
— Hasło przyjdzie. Chaty swoje wtedy umaicie i wziąwszy wszyscy broń, jaka pod ręką — kopacze, rydle, siekiery — żywności na dni niewiele, ruszycie na miejsce zboru. On was ku wyzwoleniu powiedzie.
Zatliły się nadzieje spopielone w sercach, jakby we watrę przygasłą nad ranem wiatr świeży przeciągiem powiał — naród nędzny się ocknął. Jął szeptać pomiędzy sobą, powtarzać słowa Rektora słyszane, z przydatkiem swoich zagłodzonych pragnień — aż i gotowość z tego nieśmiała jęła się budzić. Przychodzili pod noc do Rektora wysłańcy z różnych osiedli: jako ruszyć na hasło byliby gotowi.
Tedy Radocki, który gorzał w niecierpliwym sercu, powiadomił o tym Pułkownika.
A skoro hasło ruszenia nadeszło — strach padł na biedny naród. Pozierały osiedla po sobie czekając, któ 
 
  
    
 


   
 
 

 


re pierwsze ruszyć się ośmieli. Nad potrwożonymi zawisł gromem tylekroć doznany bat pomsty. Doświadczyli na grzbietach swych krwawo, co to jest uchylić się na chwilę z poddaństwa... »Kieby zezwolenie było pańskie, toby my szli« — mówili. Niewola ich już, jak rdza lemiesz długo w ziemi osławiony, zżarła.
Wtórnie z żarliwym słowem wszedł między nich Rektor. Tedy za przyczyną jego jęli chaty swe tu i ówdzie maić, jęli się skupiać, naradzać.
Nie uszło to uwagi proboszczów. Poczęły do biskupa iść wieści płochliwe: jako chłopi się kupią, wiecują, chaty swoje nad obyczaj mają i ku czemuś niedobremu widno się sposobią.
»A wszystek ten wiatr zaraźliwy idzie, mówią, od gór, gdzie jakiś Kostka pułkownik się zjawił, którego chłopi zbałamuceni jakowymi Wysłannikiem mienią«. 
 
  
    
 


   
 
 

 


II
 
Kostka, zająwszy bez wystrzału Czorsztyn, sługi starościńskie i rodzinę liczną Żyda arendarza, który tu z ramienia starosty jako burgrabia się rządził czynsze od chłopów ściągając, porozpędzał — sołtysów zaś, którzy chcieli arendarza wieszać, sutym śniadaniem w zamku uraczywszy i hojnie z zasobów zastanych w komorach obdarowawszy, do domów bliskich odprawił. Za czym zleciwszy Jaśkowi Orawcowi baczenie na bramę, udał się na ogląd twierdzy.
Zaiście twierdzą było wzniesienie pogięte, otoczone z trzech stron — z zachodu, północy, wschodu — murem nierównie wysokim, łączącym się tu i ówdzie z czubami wystających skał.
Właściwy zamek, o czterech graniach baszt, wznosił się w stronie południowej twierdzy na wysokiej skalnej samorodzi. Ściana jego południowa stała równo na ściętej ścianie skalnej, spadającej prostopadłe na stóp kilkadziesiąt w dół. Pojrzeć z góry, w głowie się mąciło. W ścianie zaś zachodniej zamku był mur podwójnie gruby z maskowaną bramą od zewnątrz, I widną już z daleka z traktu, który tu pod stopy zbocza, 
 
  
    
 


   
 
 

 


stromo spadającego od rzekomej bramy, pod mur zewnętrzny dochodził i zakręcał się stąd nagle ku Dunajcowi. — Wróg nie znający zamku mógł się tą bramą pozorną łatwo złudzić i stąd poczynać atak;
W terenie północnym twierdzy, między zamkiem właściwym a murem łączącym grzebień skał, były trawniki spadziste i sadek zaopuszczony, jakiegoś podstarościego zaniedbane dzieło.
Od strony wschodniej otaczał mur zewnętrzny zabudowania gospodarcze, stajnie i obszerny dziedziniec z bramą wjazdu. — Był to jedyny dostęp do zamku, prowadzący okólną od północy drogą. Tuż poza bramą wznosiły się, idąc szeregiem na wschód, czuby wapienne skał, zwane Skałki, niektóre wyżej zewnętrznego muru, co mogło być wydatnie pomocnym przy dobywaniu twierdzy.
W zamku samym na górze też brama była od wschodu — wewnątrz dziedziniec ciasny, z głęboką, kutą w samorodzi studnią. W górnych izbach baszt były stropy z drzewa, w kwadry i belki flisowane. Ściany z cegły palonej późniejszą widać były dobudową. Lecz dolne mury i sklepy zamczyska, z okrągłego, polnego kamienia na samorodzi skalnej utwierdzone, o odległych, zamierzchłych prawiły czasach.
Z nabożną też zadumą szacował ich wiek Kostka.
Wznieśli je prawdopodobnie, jeszcze przed przyjściem Polan, Normanowie — i ten skandynawski Skorsten (znaczy: komin) albo niemiecki Zornstein (groźny kamień) strzegł starożytnej drogi greckiej, wiodącej tędy od Bałtyku do Carogrodu. 
Z okien zachodnich, w gruby mur wpuszczonych, 
 
  
    
 


   
 
 

 


patrzał Kostka na ten historyczny, od Nowego Targu prowadzący trakt, którym wej tyle wieków i dawno zmarłych narodów przeciągło.
Wzdłuż traktu onego, jak wąż łuskami na skrętach łyskający, wił się wśród łąk i lasów Dunajec. Cała dolina, jak zatoka widziana z wysokiego brzegu, legła pod zachód otwarty. Zamknął ją od północy wał lesisty Gorców, a od południa ściana niebotyczna Tatr.
Poją się długo oczy Kostki światłem rozległej doliny.
W komorach zamku zastał żywności dostatek — jeno amunicji brak. Nie to. Natura sama urządziła obronność Czorsztyna. Nie darmo strażnicą traktu obrali ongiś Normanowie te niedostępne skały.
Poczuwszy się w tym gnieździe obronnym jako oreł na wysokiej grani, ostatek wahań z myśli zegnał, do działań spiesznych przystąpił.
Na Trzech Koronach kazał palić wici. Trzy dni, trzy noce płonęły.
Poszło już hasło niecofnione. Wzburzyło Podhale.
Do Łętowskiego napisał — uniwersał powołujący dla wagi rzeczy przydając — by siły wszystkie czym prędzej pod swoją ręką gromadził.
Za czym posłańca pchnął na Śląsko, by Chowaniec z regimentem śpieszył.
Drużynom w lasach dał rozkaz, by się ku zamkowi przybliżyły.
Księciu biskupowi krakowskiemu, by czujność jego ukołysać, doniósł, że obsadził zamek pograniczny, przez starostę lekkomyślnie w niezaopatrzeniu odbieżany, aby nie wpadł przypadkiem w ręce Rakoczego, 
 
  
    
 


   
 
 

 


który o Kraków, jako słychno, kusić się zamyśla;
o czym donosząc prosi o przysłanie amunicji i armatek na osłonę zamku, i służby swoje ofiarując ect. ect. — Podpisał się: Kostka Napierski, pułkownik J. K. M.
Zaś do księcia Rakoczego posłał wieść z poradą, jakoby od osoby postronnie życzliwej, że siły wielkie nad granicą polską się gromadzą, by się w tym czasie nie ważył ku ziemi spiskiej posuwać.
A gdy go doszły od Rektora słuchy, że w niektórych, wsiach biskupich lud się z ruszeniem ociąga, powiadając, żeby pismo miał królewskie, toby się ochotnie ruszył — tedy dla onych ociągających się uniwersał na ręce Rektora napisał, w którym »wszem wobec
i każdemu z osobna świętej wolności i swobody życząc«, oznajmia »wolę Bożą, a także J. K. Mości, iżby czym prędzej garnęli się pod skrzydła jego pod Czorsztyn , obiecując w imieniu J. K. Mości wszelkie wolności tym wszystkim, którzy przy nim bez wahania staną. »Owszem — woła — sami chciejcie się z tej ciężkiej niewoli wybić, kiedy czas sposobny macie. Już się was dość namordowali ciż pankowie, że też głos was płaczących o pomstę na nich do Boga woła«. Dalej przestrzega, »aby żadnym uniwersałom, choćby z pieczęcią i ręką J. K. M. były wiary nie dawali«, gdyż je musi wydawać pod przymusem. Wzywa wszystkich na końcu, by się stawili co rychlej w państwie nowotarskim, »gdzie pan Łętowski Marszałek pułkownikiem ich będzie. Jeno żebyście —  pisze — przez Nowy Targ idąc, J. Mci pana Zdanowskiego nie tykali i tych wszystkich wsiów, w których na tykach obaczycie wieńce. Kościołom także — przykazuje — aby była obrona, 
 
  
    
 


   
 
 

 


gdyż o Boga i krzywdę ludzką wojować będziemy . Podpisał się; Aleksander Lew z Sternbergu Kostka.
Przez kilka dni tych z rzędu, gdy wici płonęły, Kostka sam jako płomień z pracy do pracy się ciskał. Ludzi słał, raporty odbierał, listy pisał, uniwersały ogniste wydawał — oburącz ducha rzucał podpalę sycącą w rozłożoną na przestrzeni watrę. Posłańcy wyjeżdżali, przybiegali — ruch dzień i noc na zamku panował.
Gosławski, który zaraz w pierwszym dniu z południa pojawił się w Czorsztynie, nie na wiele mógł mu się tu przydać. Kostka ujął sam lejce spraw w tym ważnym momencie i nie dopuszczał nikogo do podzoru drogi.
Srodze dotknęło pana Gosławskiego to odsunięcie. Spodziewał się on, że tu na zamku w odludziu głębiej wśliźnie się w zaufanie Kostki, i budował już na tym niewyraźnie plany. A tu tymczasem, jak z brzegu, bezczynnie musi przyglądać się rozchodnym kręgom działania. Widzi popchnięcie ludzi wolą jedną, ruch — a nie wie, gdzie, ku jakim wymierzeniom zdąża.
Zły, wałęsał się po zamku, fukał na służbę, burgrabił — i coraz pilniej w tym zaopuszczeniu jął zajmować się badaniem piwnic.
Jednego dnia, gdy bawił na dole w dziedzińcu, zobaczył koło bramy znajomego plebana ze sąsiednich Maniów, który pytał o coś wartownika. Zbliżył się doń i przywitał go ukłonem.
— Cóż to, mości Gosławski, nowy starosta nam się zjawił? — zagadnął go ksiądz pleban szydliwie. — A nie słychać jakoś było, żeby pan Platemberg ustąpił. 
 
  
    
 


   
 
 

 


Gosławski dał znak księdzu.
— Proszę dalej, na lampeczkę węgra. Czy pan Platemberg ustąpił, to nie wiem, ale wiem, że dobre ma wino.
Pociągnął go do swojej kwatery. Skoro się znaleźli sami, ksiądz spytał: — Cóż to wszystko ma znaczyć? Gosławski wzruszył ramionami.
— To, co widać.
— Ładne rzeczy widać, nie ma co. rzec. A cóż Wmość w tym czynisz?
— Pomagam. Mam odpowiedzialną wysoce komendę nad arsenałem piwnic. Na szczęście pan Platemberg ten arsenał godnie zaopatrzył, gdy o inszy, groźny zdrowiu, mniej już zabiegów poczynił. Proszę, księże dobrodzieju, spróbujże z tego gąsiorka. Stary tokaj, rarytas. Takiego przy odpuście nie dostaniesz..
Ksiądz dał się przykłonić, wypił — lecz surowo, brwi nie zluźniając, począł:
— To się kiepsko może skończyć, cała ta heca swywolna. Już mię to od razu tknęło, że tu nie o Rakoczego chodzi, jak z początku ćmiono, kiedym usłyszał, że sołtysi, rebelianci zawzięci, byli w tym pomocni. Przy tym te ognie palone po górach, zwołania jakieś sekretne — to wyraźnie rebelią pachnie. Przejeżdżając mimo zamku postanowiłem naocznie się przekonać — no i widzę: zamek obces zajęty, ludźmi podejrzanymi obsadzony... To jawne zgwałcenie prawa, rabuśnictwo. Co książę biskup na to powie?
— Książę biskup w Krakowie — my w Czorsztynie... 
 
  
    
 


   
 
 

 


— Sięgnie i tu ramię jego — rozognił się ksiądz — dosięgnie karą gwałcicieli!...
— Cicho no, księże proboszczu... Powiem wam: Chcecie skutecznie coś przedsięwziąć, milczcie... Widzicie, jak lud dokoła nastrojon, i kto go w ręku ma...
Ksiądz wypatrzył się na Gosławskiego. — To Waiść nie jesteś, jak mniemałem, zwolennikiem tego wichrzyciela?...
— A niech go piekło... — porwał się Gosławski. — Za moją krzywdę... za moje szczęście zburzone...
Wypił haustem pełny kielich wina i padł dysząc na ławę.
Ksiądz nachylił się ku niemu:
— Skoro tak, powiem Waści: Książę biskup powiadomion już o wszystkim, co się tu dzieje. Zapewne też już podjął odpowiednie kroki i lada dzień możemy się spodziewać jego wystąpienia. Ale sprawa niełatwa, jak widno. Najważniejsza rzecz — zniżył głos do szeptu — herszta głównego ująć, a ogień sam przez się zgaśnie.
— Myślę ja o jego zdrowiu...
— Pomóż że nam Waszmość, jeno dobrze, a książę biskup i król sam za jego przyczynieniem hojnie cię nadgrodzi. Blisko onego człeka jesteś, masz jego zaufanie...
— Diabła tam...
— ...możesz nam wielce być pomocny. Gdybyś mógł jakowe pisma albo listy ważne przejąć, które by dały podstawę...
Słowa dalsze strąciły się w szepcie.
Gdy Gosławski, chwiejący się z wypitego wina czy 
 
  
    
 


   
 
 

 


z umysłu, odprowadzał księdza plebana do bramy, jeszcze mu, żegnając się, do ucha przychylony, szepnął:
— Jak mówiłem: czym pilniej nastąpić, póki amunicji brak...
Działo się to w dniu czwartym od zajęcia zamku.
W tym też dniu otrzymał Kostka od opata z Tyńca przestrzeżenie. Przyjaciel stary, doświadczony po wyrażeniu szczególnej życzliwości, pisał: jako ma wiadomość, pewną, iż »doszły do konsystorza biskupiego wieści, że w podgórskiej części województwa na coś groźnego się zanosi. Plebanowie z wielu stron donoszą, iż lud się skupia, tajemnie naradza, i chaty w czas niezwyczajny mai, co nic dobrego nie zdaje się wróżyć.
o zajęciu przez Wmość zamku czorsztyńskiego też w pałacu biskupim już wiedzą. Traktują to, słyszę, jako rapt i najechanie tempore belli. Przeto uważnym Wmość pana czynię i w tym przestrzegam, abyś miał się z tej strony na baczności. Obawiać się należy, czy co złego przeciw Wmości, tak oczernionemu, biskup krakowski nie zamyśli. Ja choć, przyznaję, mętny jestem z tych słyń, jakie mię tu dochodzą, znając serce
i umysł Wmości, to powtarzam, co przy żegnaniu w Tyńcu oświadczyłem: Jakiekolwiek są zamierzenia i plany Wmości, niechaj Bóg pomaga!«
Nazajutrz z rana otrzymał Kostka niespodzianą wizytę na zamku, która go więcej mogła zastanowić niż przyjazna przestroga opata.
Przy śniadaniu był właśnie, gdy mu doniesiono, że jakiś możny pan z orszakiem przed bramą stanął i z gospodarzem zamku żąda mówić.
Zeszedł Kostka sam ku bramie. A widząc jezdnych 
 
  
    
 


   
 
 

 


kilkunastu i okazalszego jegomościa na ich czele, ku temu zwraca się z grzecznym zapytaniem:
— Kogo mam zaszczyt witać?
Ów minę wysoką przybierając:
— Jordan sum — rzecze. — Starosta dobczycki.
— Miło mi... — skłonił się Kostka. — Proszę dalej. A ten nie ruszając się, z indagacją surową:
— Waść jesteś tymtoczesnym panem tego zamku?
— Jam jest. O cóż chodzi? — ze zdziwieniem przyjrzał się mu Kostka.
— Jakim prawem Waść zamek ten zająłeś? Kostka na to:
— Jakim prawem Waść mnie o to pytasz?
— Pyta książę biskup jako rządca województwa tego czasu wojny.
— A gdzież jest książę biskup?
— Wiadomo wszechnie, w Krakowie. Mnie zaś oto posyła...
— Więc Wmość posłem jesteś? — wpadł mu w słowo Kostka. — Proszę zatem do zamku, Nie będziemy przecież rozprawiać w bramie.
— I tu mogę wyłożyć, co mam do rzeczenia. Sprawa prosta i krótka.
Poruszył się gniewem Kostka przeciw temu napuszonemu wielkorządcy z Dobczyc. Opanował się w tymż momencie i rzekł zimno:
— Słucham.
Ów tedy z wysoka:
— Książę biskup chce wiedzieć, za jakim rozkazem Wmość ten zamek, własność i dobro królewskie, podczas nieobecności właściwego dzierżawcy zająłeś? 
 
  
    
 


   
 
 

 


— O powodach dostatecznych obsadzenia pogranicznego zamku tego księciu biskupowi już pisałem...
— Wybiegi!
— A Waści powiem: bo mi się tak podobało.
— To jest oczywisty rapt, najechanie! A wiesz Waść, czym to, zdarzone czasu wojny, pachnie? Gdy ludzie wojenni w obozie...
— Dosyć! — przeciął Kostka. — Czego ksiądz biskup żąda?
. — Żąda natychmiastowego ustąpienia ze zamku!
— Powiedz, Waść księciu biskupowi, niech o swoje się troszczy. Ja z zamku na widzi mi się czyjeś nie ustąpię.
— To Waści dymem wykurzą! Kostka wyniośle, wskazując:
— Pojrzyj Waść... Wyżej Czorsztyn Kostkowy biskupiego kojca. Niech spróbują.
— Waść za te słowa odpowiesz!
— Dosyć tego. Mości dobczycki pośle, zawracaj czym prędzej, być jakowaś przygoda nie spotkała...
— Tak to? tak?... — zaognił się szlachcic, nacisnął mocno czapkę i zawrócił od bramy. Śmiechy szydliwe wartowników leciały za nim.
W zachmurzeniu wrócił Kostka na górny zamek. Jeszcze gniew na dumnego, napuszonego sztachetkę fałdził się w jego czole — przy tym wyrzuty w myślach sobie czynił, iże dał się prędkości przyrodzonej unieść. Trzeba było raczej politykować. Rozumiał wprawdzie, że z biskupem, tak już nastrojonym — jako zastępczym rządcą województwa, gdy kasztelan krakowski w obozie — do rozprawy otwartej przyjść musi, przy 
 
  
    
 


   
 
 

 


puszczał jednak w wyrachunku swoim, że nie tak rychło to się pocznie, jako się oto poczęło.
— Wojna otwarta... Po takiej odprawie posła biskup na groźbach nie utknie, lecz wszystko żywe poruszy, aby zamek groźniejący siłą odebrać, a ruchowi dopiero rozpoczętemu tamę prędką zgotować. A może znaleźć licznych pomocników w plebanach mu oddanych, ba, w samym ludzie pobłąkanym w niektórych stronach.
Doszły już były Kostkę słuchy o tajnych zmowach i naradach księży proboszczów na Podhalu, nawet o jakowymi ruchu z ich naprawy we formie Bractwa Krzyżowego, z poufnym hasłem: »przeciw rebelii — a które to bractwo dziwne, głównie spomiędzy ludzi przykościelnych i czeladzi plebańskiej werbowane, ma mieć zbiorcze ognisko, jak słychać, w domu sołtysa Czerwińskiego w Klikuszowej.
Za głupstwo to na razie poczytał znając zdziwaczały umysł sołtysa klikuszowskiego. — A teraz oto w połące z niewodem, jaki biskup przeciw prądu nań zastawić duma, nie wydaje mu się to bagatelną rzeczą.
— Biskup też zapewne orężne jakieś siły, dla bezpieczeństwa poostawiane w województwie ma, a których nie omieszka co rychlej wyprawić, aby zamek czorsztyński — w to gonitwa — przed zaopatrzeniem obronnym ubieżeć.
Skupiło wszystkie myśli jego owo zagrożenie widne.
— Nic to, żeby przystrojenie było... Tedy niechajby sam diabeł z pastorałem... Lecz w takim oto przynagleniu... 
 
  
    
 


   
 
 

 


Zatrzymał się przy oknie wschodnim sali piętrowej, po której krążył w zamyśleniu.
— Co czynić?
Przed oczyma miał dziedziniec w dole z zakolem murów szerokich, spoza których stożyły się nierówne czuby skał.
— Mury grube, obronne... Niewiele ludzi trza dla ich osłony. Jeno amunicji żeby był dostatek... W tym sęk.
— Bardiów, Lubowla — wyszły mu na oczy jawą, gdy szukał w myślach porady, gdzieby ją w tak krótkim terminie zdobyć. Jedyne to w kręgu najbliższym miejscowości, które amunicji zadosyć w składach swych mają, i skądby ją można w parę dni do zamku dowieść.
— Lecz kogo by za tym pchnąć?... Sprawa pilna i ważna; od tego wszystko, cała bezpieczność ruchu wszczętego zależy.
— Sawka?... Ten opodalnie z drużyną. I któż wie, co pod ten czas zajść może... On może być, jak tarcz chronna, na miejscu potrzebny.
— Gosławski?... Ten luźny wprawdzie... Lecz może snadnie upić się po drodze i zapóźnić... Zresztą, coś on kuso patrzy; trzeba mu będzie dać poselstwo dalsze. Kogóż by tu... — Już mam człeka pewnego, który nie chybi.
Klasnął w dłonie. Kazał wołać Jaśka Orawca. 
Gdy ten za moment się zjawił, zaraz Kostka doń:
— Weźmiesz wozy, ludzi potrzebnych dla osłony w drodze, pojedziesz do Bardiowa: po zakup prochu i ołowiu. Ruszysz dziś na noc — chodzi o to, byś najśpieszniej się sprawił. 
 
  
    
 


   
 
 

 


Jasiek się sprężył:
— Rozkaz, panie Pułkowniku.
— Trzeba by równocześnie po toż do Lubowli...
— To po drodze.
— Dobrze, dobierz wozów. — Przygotuj wszystko na wieczór.
— Duchem lecę... 
— Przed wyruszeniem staw się po pieniądze — rzucił za nim.
Już w myśli widział amunicję, tak pragnioną w zamku. 
— Ejże, księże biskupie! — rozśmiał się myślom.— Pośpieszaj! Przygotujemy się godnie na przyjęcie...
Tejże chwili zameldował wartujący w zamku, że jakaś dziewczyna przyszła i napiera się do Pułkownika. Dzień to był niespodzianek.
Nie zdążył Kostka odpowiedzieć, gdy stanęła przed nim — któż by zgadł — Róża Czerwińska.
— A toć panna sołtysówna! — wykrzyknął, zdziwiony. — Cóż Waćpannę do nas sprowadza?
Pytającym wzrokiem patrzał na jej twarz zognioną. Przeczekała, aż wartownik się oddalił — po czym przypadła gwałtownie do rąk Kostki:
— Panie... Pułkowniku.. panie... królewicu mój... Kostka w poruszeniu, cofając dłonie:
— Ależ... cóż się stało?
Wiernymi, rozpaczliwymi ogniami ócz patrzyła w jego oczy.
Zrozumiał! Tym większe naszło nań zmieszanie.
Nie wiedział, co rzec. A chciał zatysić krzyk milczenia— uchylić moment ciążący. 
 
  
    
 


   
 
 

 


— Cóż ojciec Waćpanny... jak zdrowie? Pytanie to przywróciło ją oczywistości  jako i gest
zapraszający, by spoczęła.
— Ojciec?... ojciec? — powtórzyła z namysłem. — Oszalał.
— Nieszczęście... Widne to już w nim było...
— Oszalał nie sam przez się — poczęła ożywiając się — lecz z nastrojenia księży. Od czasu, jak go ta kaźnia złamała, odwrócił się mu świat. Co powinno było mu być honornym spominkiem, to go straszyło jeno. Rebelia!... Jej przypisował całą swoją klęskę. Przeciw niej nienawiść wziął. To księża podejrzeli — i to w nim przeciw temu, co sie dziś za przyczyną waszą, panie, stroi, podstępnie obrócili. Że powagę niejaką jeszcze wśród ludzi ma — było im w planie. Jakieś Bractwo sprzysięgłe znowili...
— Coś już słyszałem o tym...
— Ojciec głową tej zwiąźby obrany, jakąś misję posłańczą od Boga sobie przyznał. Schodzą się doń, niby na modlitwy — a ojciec kaznodziejuje, świętą jakąś krzyżowość przeciw mniemanej rebelii głosi. Na was klątwy złowróżbne w nierozumie ciska. Wtórzy mu gawiedź słuchająca, jak kawki na dzwonnicy.
Ściemniała ogniem w twarzy, brwi jej się w gniewie zeszły.
— Próbówałach ojca uspokoić. Na nic. Do dużej gwałtowności między nami przyszło. Z tego zebrałach sie. — Niech kraczą — kawki to jeno — wyście oreł. Przy was mi być — pomyslałach — niech sie, co chce, stanie. Zdałach gospodarstwo strynie — i tu jestem. — 
 
  
    
 


   
 
 

 


Pójdę z wami, ka sie obrócicie. Jak mnie odepchniecie, to sie do Dunajca cisnę...
Kostka wstał, poruszony. Zabiegła prędko:
— Ja nic nie chcę... Ja wiem, żeście wy nie jak insi... Przed wami góra wielka do spełnienia. Już wtedy, w Mieście, kieście spod siubienic do narodu wszystkiego mówili, objawiło mi sie to przez oczy wasze... I to mnie ku wam porwało. Nie podołam ja tak wysoko — by ręka w ręce — (coż ja mówię... wybaczcie, panie, mej prostocie) — chcę ino blisko być przy Was — w ruchu dziełań — a może i ja sie na coś odrobinę przydam...
— Hm... — zastanowił się Kostka. — A cóż Waćpanna...
— Mogę wszystko, co potrza: gotować, szyć, dozierać...
— Cóż by ojciec Waćpanny...
— Z ojcem zerwane. Już nie wrócę. Raczej do Dunajca skoczę.
— Jakoż on sam...
— Opiekować go będzie stryna — da radę. Umysł jego zbłąkany, obcy światu, na jedno ino teraz skierowany. To nas właśnie skłóciło.
— I czy pobyt na Czorsztynie — choć tu i niewiasty są — sławy Waćpanny nie ujmie...
— Nie dbam o to. Samam panią swoją i nikt nic do mnie nie ma. Przyszłach tu już po ozwadze — dużo mnie przecie cofało... Nikt z kościoła nie ucieka, jak przez zakrystię przeszedł.
Kostka poweselały: 
 
  
    
 


   
 
 

 


— Niechajże więc. Niech Waćpanna gospodaruje tu jak u siebie na sołtystwie...
Jasiek Orawiec zajęty był w niższym dziedzińcu zamkowym przystrajaniem ekspedycji zleconej — gdy niespodzianie ukazał się w bramie Jędrek Chowaniec.
Obaczyli się wraz — i skoczyły naprzód ich uśmiechy radosne ku sobie. Wraz też podeszli do siebie i objęli się uściśnieniem mocnym, jak w zapasach.
— Jędruś! bracie...
— Jasiu! towarzysu!...
Puścili się i z uśmiechem tkliwości serdecznej przypatrowali się sobie.
 Ej, Boże... — załzawił się już Jasiek. — Kieżeś przybył?
— Dziś rano. Regiment w Dunajcu. A tum sie z raportem stawił. Jest Pułkownik?
— Jest. Hań, w zamku... — pokazał głową.
— Trza będzie do niego... Zejdzie mi hań czasu chwila... Kaz sie, Jasiu, ujrzymy, coby pogwarzyć ślebodnie.
— Czy ja wiem...
— Przyjdź do karczmy »Pod Hubę«. Jasiek stał się markotny.
— Mam drogę. Tak wypadło. Trza mi dziś na noc jechać...
— Zej haw długo nie zbawisz. Siądziemy chwilkę, pogwarzymy. Łukaszczyk Józek też będzie — potkałech sie z nim tu w drodze. Ucieszymy sie. 
 
  
    
 


   
 
 

 


— Hm... — zastanowił się Jasiek, jedyną kuszony silą: z towarzyszami się ucieszyć.
— Strasznie mi sie to przyśmiecha...
Przecie obowiązek, przyoslabły, wzywał. — Wahał się w bezradnej głowie.
— Co tu robić...
Powiadam: długo nie zbawisz — i zadanie, jakie tam masz przed sobą, na czas sprawisz. A ucieszymy sie razem...
— Niechże będzie. Wpadnę ku wam z wieczora — ale ino na małą chwilkę.
— No, dyć jak zechcesz...
— Fury wyślę naprzód — dogonię ich...
— Uradź już, jak uważasz, coby ino dobrze było. Hej, Boże... Jasiu! — przyobjął go.
Jasiek śmiał się w rozrzewnieniu przyjacielowi.
— No, to do zobaczyska we wieczór. — W karczmie »Pod Hubą«!
— Wiem.
Jędrek udał' się do górnego zamku — Jasiek zajął się pilnie gotowaniem wozów.
Jakież było zdumienie Chowańca, gdy, wchodząc z wewnętrznego dziedzińca na piętro, spotkał na schodach niespodzianie — Różę... w białym fartuchu, z kluczami, jak wej u siebie w domu.
Osłupiał prawie. Moment minął — nim, Boga pochwaliwszy, nieswojo spytał:
— Skądże was tu spotykam? 
 
  
    
 


   
 
 

 


Uśmiechnęła się zdziwieniu jego i z przekorą odrzekła:
— To samo ja by sie was spytała...
— Ja tu w sprawie żołnierzy...
— A ja w sprawie prowiantów — zdzwoniła kluczami — bez których żołnierze wasi chudo by wyglądali.
— Śpas śpasem. Co tu robicie?
— To, co widzicie. Służę. Jako i wy. Roześmiała się po dawnemu, czym więcej go stropiła.
Nie wiedział, co ma jej rzec. Prawa żadnego, prócz daru tego śmiechu pustotnego, do jej wolności nie otrzymał.
Milczał chwilę i chmurno pozierał.
— Wolałbych was tu nie widzieć — rzekł w końcu.
— A ja zaś rada, żeście tu są. Spodziewano sie was pilno...
— Kto sie spodziewał? — spytał raźniej.
— Któż by — pan Pułkownik. Dziś, słyszałach, dwa razy dopytował o was. A tu tymczasem, jakeście poza Podhalem bawili, dużo sie rzeczy podziało...
Jędrek sponurzał.
— Wiera, widzę, że tu tymczasem dużo sie podziało...
Wołano go, zoczywszy, do Pułkownika.
Skłonił się z wysoka Róży i poszedł schodami w górę. — Szedł chwiejno, jak przedtem leciał. Trutka jakowaś go podcięła — jakby go wąż niespodziany znienacka w serce ukłuł. 
 
  
    
 


   
 
 

 


Późno w noc — gdy wszystko w zamku, prócz wartowników koło bramy, spało — czuwał Kostka samotny na orlej swej wyży.
Dzień donosił doń sprawy rozliczne, niespodzianki różne, jako i dziś, które brały w niewolę jego myśli wszystkie — a i noce ostatnie, ruchliwe, nie dały mu, prócz godzin martwych snu, od spraw dochodnych wytchnienia.
Pierwsza to noc na Czorsztynie, gdy dowiew rzeczy ustał, fale dobiegające cofnęły się, jakby usnęły w dole — Kostka mógł w ciszy nastałej zadumom swym zamkniętym dać folgę.
A noc ta była właśnie jakby dla kąpieli ducha: wyjątkowo czarowna. — Księżyc wyniósł się pełnią nad spiskie magóry i rzucał z łąk zmroczniałych nieba uroczne światło na zamek. Okna srebrem wpadały do sal, siejąc trumienny pobrzask — po kurytarzacb, schodach i krużgankach łamały się białe szyby, czyniąc zaułki tajne z cieniów, gdzie Milczenie, z palcem na ustach, się kryło.
Czar też ony przemożny wniknął w komnatę Kostki — podjął czuwającego i powiódł go po zamku.
Błądził tedy, jak we śnie, po salach, wnętrzach, murach, poddany władzy uroku, który się ponad nim pełnił, i nie mógł, niby siodłazmory, tej wciąż obecnej myśli z siebie strząsnąć, iż się naokół niego coś dziwnego odgrywa. Istnie wydało się mu — gdy przez cienie tajemnic przenikał, cieniem przechodził przez światła — że jest we wnętrzu jakowejś baśni rycernej, w jakimś zaklętym zamczysku.
Otaczała go wokół, czarem, tej białej nocy wywo 
 
  
    
 


   
 
 

 


łana, przeszłość w tych murach zaklęta. Każdy kąt, jakby dopiero w oświetli onej zrozumiany, zwierzał mu milczeniem trwożnym jakąś tajemnicę. Zdarzone tu kiedyś sprawy poczęły się dziać nawrotnym snem przed jego myślą — głębiej, bo już hałasu życiowego zbyte, mądrością śmierci milczące: Rycerne cienie zapełniały sale — w załomach kurytarzy, w skrętach schodów jawiły się wyniosłe postaci — na krużgankach wysokich, w blasku pełni, ukazywały się tajemnicze pary: damy w srebrzystych szatach, rycerze w czarnych zbroicach...
— Czyż to nie w tychże murach odprawowało się wesele Zawiszy Czarnego?... Był na onym weselu, jak wiedno, król Władysław Jagiełło z królową Zofią, Eryk król duński, Zbigniew z Brzezia i wielu możnych panów.
— Król poloneza prowadzi... z panną młodą, z domu Radolińską, synowicą biskupa krakowskiego Wiszą. A w parze drugiej młody pan, Zawisza, z młodą królową Sonką.
Widzi ich... korowód świetnych parcieniów... Schodzą z górnej galerii — wiją się kurytarzami — spływają po schodach na dół i do sali kolumnowej wkroczą. Księżyc sennemu pochodowi na . srebrnych strunach gra... 
Przeszli...
— Skąd tu rycerz czeski Zawisza?...
A toć przypomina, jako Zygmunt, król czeski a cesarz niemiecki, zmuszony kłopotami zastawić Spisz królowi Jagielle, zawarował sobie przy ugodzie, aby Zawisza, który za usługi oddane mu starostwo dzierżył spiskie, do śmierci swej na onymże przy dochodach 
 
  
    
 


   
 
 

 


i rządach pozostał. A tak przeszedł Zawisza cesarski pod rękę króla. I na Czorsztynie osiadł.
— Półtrzecia wieku upłynęło — a żywię duch... w tej księżycowej nocy wesele swoje odprawuje.
W zmierzchłe, małowiedne czasy poszła zaduma Kostki...
— Któż to był pierwszym panem na Czorsztynie?... Witgen niejaki, abo z polska Wydżga, żupnik i, szatanowi zapisany, kopacz szczęśliwy skarbów. O nim to wiestnia, iż złoto w górach tych wydobywane — w Złotym Potoku w Tylmanowej, w Słotwinie nad Barcicami i inędy — wodą szkutami do Torunia Krzyżakom posyłał, po czym i sam — aby diabła zmylić — do zakonu krzyżackiego wstąpił. Zaś miejsc tych, gdzie złoto dobywał, szatan oszukany przezeń pilnie strzeże i przed oczyma ciekawymi skrywa.
Przeszedł Kostka, snując się po piętrach zamku, do baszty południowej, Zieleńcem zwanej.
Znał już tej baszty sławę. W niej to, jak podanie głosi, ukrywać się miał Bolesław Wstydliwy, gdy po klęsce pod Lignicą, schroniwszy się w obieży na Węgry, i tam bezpieczności przed zalewem tatarskim nie znalazł, aż tu na tej skale granicznej się oparł. I tu go, w tej baszcie właśnie, miał odszukać wojewoda krakowski Klimunt z bracią swoją, a uprosić zalękłego, aby na tron opuszczony wracał.
Stanął Kostka przy oknie, w księżycu — pojrzał z góry.
W dole — przeciw — łuszczył się srebrem Dunajec. Bielały odeń na lewo, ściesia Pienin zakolem obejmu 
 
  
    
 


   
 
 

 


jące, łąki równe: sromowieckie pola. A od stóp zamku świecił ku nim — jak rzeka — gościniec.
Trakt to ów sławny — droga narodów i królów. Trzykrotnie tędy jechał Kazimierz Wielki. Dwa razy do Wyszehradu a raz do Budzynia. — I król Ludwik węgierski przejeżdżał drogą tą, jak wiedno, dla objęcia tronu polskiego. A w lat czternaście potem królewna Jadwiga, w otoczeniu panów węgierskich. — Władysław król Jagiełło, mający częste z cesarzem Zygmuntem w kłócącej ich sprawie krzyżackiej spotkania — a to w Keźmarku, Lubowli i indziej — wiele razy tędy jechał, nawet z Witoldem bratem, i często gościł w Czorsztynie. Ostatni zjazd ich, zamykający długoletnią waśń — a to po krwawej rozprawie grunwaldzkiej — odbył się tu, pod Czorsztynem, na tych w biały sen zaklętych polach sromowieckich.
Oczom jego wmyślonym w oną chwilę dawną poczyna się rozbudzać sromowiecka równia. Teatrum senne na niej nawrotem się dzieje. — Zjazd się odbywa...
Widzi Kostka... Orszaki dwa naprzeciw siebie... Dwaj jeźdźcy wysunęli się z orszaków... Koń króla biały srebrzy się w księżycu — czarny zaś koń cesarza, w równi ze strojem. Jedno pióro na kapeluszu szerokim się bieli...
Podjechali ku sobie... Żaden nie skłoni się pierwszy. Co uczynią?...
Chwila krótka wahania. Zygmunt zesiada z konia — toż po nim czyni Jagiełło... Krokiem postąpi cesarz — dłoń wyciągnie.... Stajało serce litewskie. Objęciem się braterskim ujęli. 
 
  
    
 


   
 
 

 


W orszakach obu żywe poruszenie... Jadą k'sobie — wnet pójdą za przykładem królów...
Wizja roztajała. Rozpyliły się w sreżogę cienie. Na pustej równi księżyc jedynie gazduje. Kostka przy oknie baszty zadumą ku odeszłym pojawom powrócił. Jął rozważać w polotnej, ciszą tą srebrną wyostrzonej myśli:
— Rycerność oto miniona piękną mu się jawi — pociąga barwą i gestem... Rozmach w niej, budzący przyjaźń, wabiący serce i oczy... Lśnią zbroje — płoną pióropusze — archanielskość ognista w jeźdźcach i orszakach... Dłonie i dusze na miarę olbrzymią... Wielkość we złym czy dobrym...
— Z takichże on sam? Patrzy w swój zamiar czynu...
— Cóż chce czynić?
— Oto wielkość tę władną na zawsze obalić — chłopstwo nędzne, pospolitość do władzy powołać.
Zastanowił się w zalękłym zdumieniu, jak przed — wbrew swojej czci — zamierzonym zwaleniem posągów.
— Byłożby to tak w rzeczy?...
Przeciwstawy tych dwóch światów w takiej dotąd oświetli nie ujrzał.
Tedy głębiej w rzecz zastanową poszedł...
Widzi rzeszę tę ziemną: — bladych, schylonych, skosapatrznych, w zgrzebnych na ciałach znędzniałych okryciach, zaiście pospolitych.
— Podobnież ta polska Rzecz ma być pospolitą? 
 
  
    
 


   
 
 

 


Bolesnym zaprawdę wstydem przeima go ta rzeczy istność, przed myślą obecna.
— Uciec by od niej lub odsunąć ją...
Lecz cóż się dzieje?... Oto, gdy w przyszłość myśl rzecz tę oddala, przykrość widzenia się traci.
...Na hasło jego ruszeni, podnoszą od ziemi głowy — prostują się — rumieniec w nich wstępuje — rosną... Łączą się w zastępy, hufce — w postawach ich rycerność się jawi. Wolność ich wypiękniła.
— Tężeją chłopy we zbrojach... Wyrastają nad głowy wodzowie... Jawią się nowe Wyrwidęby, rycerze niepołomni...
— A oto zbiera się Rada... W strojach bogatych, kmiecych. Powaga w ich obliczach. Władność powagą stroi. Schodzą się wojowie radzić — nad swoim swoi, jak drzewa z ziemi tej wyrośli, ziemi tej polskiej przyrodzeni, jej uprawnieni własty.
— A któż są ci rycerze, widy umarłej przeszłości?... WydżgaKrzyżak, ZawiszaCzech i LitwinJagiełło...
Ku zamierzeniom swoim myśl Kostki powraca. Nowe obrazy się jawią...
...Płyną ze wszystkich ziem chorągwie za chorągwiami..
I od wschodu szum — ruszyły ruskie ziemice...
Na dolinie przestronnej wyrósł las nieprzemierzony... Zeszedł się lud ziemi tej z narodem ruskim.
Dwa narody zeszły się na rozprawę walną — bez oręża. 
 
  
    
 


   
 
 

 


W kole pośrodku radzą. Na sprawiedliwym osądzie opartą — unię wieczystą zawierają.
Rozsłoneczniła się dolina jednania. Ponad nią anioły przyszłości w trąbity tryumfalnie dmą...
 
Ocknął się Kostka.
Oddaliły się majaki nocy.
Przed oczyma zarysowały się w gasnącym świetle 
księżyca: zsiniałe obrzeża lasów — łąki w oparach 
rośnych — Dunajec...
A naprzeciw — na brzask wstający nieba wyszły 
z omgli ogromem cudu niespodzianym — jako nieza
wodna, w granit po wieczność zaklęta, jedyna prawda 
w gonie czasu — Tatry.
Świtało... 
 
  
    
 


   
 
 

 


III
 
Z pół mili od Czorsztyna, przy trakcie do Nowego Targu, stałą karczma zajezdna, jak dziś stoi, zwana »Pod Hubą«. Ponad nią bowiem, na spadzisku Gorców, była kilkuosiedlowa osada Huba.
Karczma ta w dogodnym wielce, jakby przez diabła upatrzonym położona miejscu, znana była szeroko i osławiona z bijatyk, jakie się tu przy świętach nieraz odbywały, jako też z gościn i schadzek zbójników, którzy ją, że stała opodalnie od wsi a w bliskości szerokich harklowiańskich lasów, chętnie przy czasie nawiedzali.
W tej to umówionej karczmie onego wieczora zeszli się trzej przyjaciele nasi: Chowaniec Jędrek, Łukaszczyk i Jasiek Orawiec.
Siedzieli w izbie bocznej poza przegrodą szynkwasu. Na stole stała przed nimi butla gliniana palenki — na misach oszczypki, pstrągi, i co karczma miała. Raczyli się nawzajem serdecznie, gęsto do siebie przepijając:
— W ręce, Jasiu!
— Pij, bracie.
— Zdrowie twoje, Józuś! 
 
  
    
 


   
 
 

 


— Dej ci Boże i tobie. W ręce twoje, Jędruś!
— A zakąście! — posunął Jędrek przed przyjaciół misy. — Nie bogato tego, ale co jest...
— Kieby to tak u mnie — westchnął Józek — barana bych wam na kotle w żentycy...
— Jeszcze go zjemy na czas — niech sie pasie.
— Mało my ich to na szałasach zjedli?
— Hej — jak se człek spomni na te czasy...
— Kaś se zamyślił, toś sie niósł... — Jako to piórko na wietrze...
— Aniś sie nie czuł... wierch — dolina...
— Ślebodnoś cie prowadziła...
— Dy i dziś... Ale już nie to.
— Uleciało..
Ścieni buczka, ścieru, Już sie nie zieleni... —
zanucił smętnie Jędrek. — W ręce, Jasiu! — Pij, bracie.
— Zdrowie twoje, Józuś!
— Telo uciechy, jak sie wraz zejdziemy...
— Tak my sie wej i zeszli.
— Teraz będzie przychwalował — przycisnął Jędrek — A jakach mu powiadał: będzie i Łukaszczyk Józek, ucieszymy sie — to sie ważył — trudno go upyłać było.
— Bo on je teraz w honorach, na zamku...
— Zawdy, zdrajca, lgnął do pańskich dobrów.
— Jak i wte, kie go trudno było z piwnic grafa Miklosza wywołać. 
 
  
    
 


   
 
 

 


— Abo wte, kie barany Lengejowi zajął.
— Śmiej sie, śmiej! — przygroził Łukaszczyk. — Jak te barany wszystkie, coś je minął, na sądzie ostatecznym poczną beczeć...
Jasiekzdrajca z przytajoną szczęśliwością uśmiechał się obu przyjaciołom. We zwyczaju to już było, że kiedy razem się zeszli, Jędrek z Józkiem z niego podrwiwali. Nic go to nie urażało, nawet rad był, że im sobą uciechy przyczynia. — Radoś z wami!
— A z tobą mitręga. Wypijże raz... — Kie nie baczę, do kogo...
— Kto z krają.
— To w ręce twoje, Józuś!
Kolejkę jedną i drugą spełnili, oszczypkiem zakąsili.
— Nic nam nie opowiadasz — Józek do Jędrka się zwrócił — jak ci sie tam na Śląsku powiędło?
— Dobrze.
— Chwalić Boga. Aleby my chcieli...
— Coż chcesz, bracie? Regiment gotowy — raport zdany. A więcy...
Począł z cicha nucić:
Przysełech do tobie, Ej, nie fciałaś otworzyć, Musialech głowickę Na progu położyć...
— Eh!  otrząsnął się. — Pijmy!
Jasiek znający dobrze Jędrkową naturę już od chwili zmiarkował, że jest jakiś nieswój. W trosce serdecznej, przychylając się ku niemu, spytał: 
 
  
    
 


   
 
 

 


— Co ci, Jędruś?
— Co mi ma być?
— Cosi ci dolega.
— Głowa mi cięży z niespania, ale to nic. W ręce!...
— Dej ci Boże. Zdrowie twoje, Józuś!
— Dej ci Boże i tobie. W ręce twoje, Jędruś!
Wszedł arendarz, żyd siwy, z kagankiem zapalonym; zawiesił go na ścianie i zasłonił okno, przez które już księżyc począł srebrzyć. Spełniwszy to wysunął się cicho.
Kaganek nawiódł Jaśkowi, że to już noc.
— Na mnie czas — westchnął ciężko. Podniósł się od stołu.
— Coż to? Chcesz nas opuścić? — powsiadł nań Łukaszczyk. 
— Żal mi, ale co robić, kie mus.
— Czy cie freirka czeka?
— Nie pleć.
— Czy sie boisz, że ci bramę zamkną? To rano otworzą.
— Z bramą ja sie znam.
— No to co cie tak rwie?
— Jędruś wie... — patrzał Jasiek od Jędrka poparcia.
— Posiedź jeszcze —wyciągnął dłoń Jędrek — Kto wie, kiedy sie tak zejdziemy...
Osłabł Orawiec w sercu.
— Ja by z wami do ranią... Ale ty wiesz — rozkaz... — Co tam rozkaz! — wpadł Józek — towarzysia
pierwsi! Cheba, jak nas już tak za nic masz...
— Józuś, bracie... 
 
  
    
 


   
 
 

 


— Chcesz iść, to pójdziesz — Jędrek przywstał. — Ale musisz sie z nami na ostatek napić. Coś godniejszego... Żydu! — krzyknął we drzwi izby.
A gdy ów się w drzwiach zjawił:
— Przynieś nam wina! — kazał. — Dobre uherskie coby było... Bo jak nam nie w smak będzie, to ci brodę obetnę. Duchem!
Żyd zniknął. Wkrótce przydźwigał gąsior, postawił na stole, podał kubki, sam rozlał wino drżącą ręką.
— Jak to wino panom nie będzie smakować, to stary Jochym da se brodę uciąć.
Jędrek pokosztował.
— Nu, co?
— Ujdzie.
— To mało »ujdzie«. To jest wino rarytas — szwagier mój mnie go z Koszyc przysłał, jak Taube, nieboszczka moja, miała Aronka małego. Nu, on jest dziś już skjepnik.
— Na zdrowie, Jasiu, twoje! — podniósł kubek Jędrek. Trącili się, wypili.
— Kieby nie ten szwagier z Koszyc — rozśmiał się Łukaszczyk — wiera głowę bych stawił, że to wino z piwnic Mikloszowych.
— I mnie sie tak widzi. Ale od razu nie sprawdzi.
Nalał wtórnie. Jasiek podniósł kubek:
— Tak mi... tak mi koło serca, jakby je piórkiem kto głaskał. Bracia, towarzysia moi... zdrowie wasze!
Wychylili wraz, znowu napełnili.
Żyd stał koło drzwi, brodę siwą, rozdzieloną na pier 
 
  
    
 


   
 
 

 


siach, przygładzał. Parę razy chrząknął, chciał coś mówić — czekał sposobnej chwili.
— Czego, Żydu, chcesz? — huknął nań Łukaszczyk.
— Nu, ja by sie chciał spytać... — przybliżył się. — Panowie mądre są... Ja głupi Żyd, nic nie wiem: ...Czy panowie mogą Jochyma pouczyć, kto teraz u nas rządzi?
— Jak to — kto?... Wiedno, że król.
— Ja też tak myślał, co król rządzi. A teraz nie wiem: czy król, czy wielemożny pan Kostek?
Rozśmiali się mu:
— Głupi Żydzie. Pan Kostka jest pułkownikiem króla, w jego imieniu ozkazuje.
— A czemu na pismach, co do chłopów wydaje, nie stoi imienie króla, ino sam pan Kostek?
— To sie go idź spytaj.
Jasiek z Józkiem z nim się przegwarzali; Jędrek mało się odzywał.
— Ja sie panów pytam, bo panowie bliskie jemu...
— Skąd wiesz o tym?
— Wszystkie panowie zbójniki z nim trzymają.
— A widzisz. Harnaś on je nad harnasie — i ni ma ozkazować?
— Nie przeczę. A czemu un w ten zamek sie schował?
— A każ miał stanąć — w karczmie?
— Harnaś powinien być w lasu. W lasu bezpiecznie sie schronić. Jak jemu w ten zamek będą obiegnąć — co un zrobi?
— Poszle po radę do Jochyma. 
 
  
    
 


   
 
 

 


— Zdrowo sie śmiać. Jochym tego, co panu Kostkowi może być potrzebno, w piwnice swoi ni ma.
— Już ty sie o to nie trap.
— Nu, ja wiem, co ja mucha naprzeciw jaśnie wielemożnego pana Kostka. Ale co un zrobi, jak jemu sam biskup nastąpi? Tu byl u mnie pan Jordan, wielkie osobę. — nu, ja jemu gorsze wino dał, jak panowie zbójniki piją. Un był od samego biskupa posyłany. To un strasznie zły jechał i na wielgomożnęgo pana Kostka bardzo brzydkie rzeczy gadał. Co un biskupa nie usłucha... Co un — tfy, tfy! — rebelię zrobi.
Trzej przyjaciele popijali wino, niewiele już zważając na arendarza, który stał pobok, brodę głaskał i medytował.
— Co to będzie?... Co to będzie?...
— Co ma być? Wojna będzie.
— Aj, aj — panom zbójnikom to śmiech. Co to wojna?... Ten sie z owym pokłóci, tego złupi — a na nas Żydki sie skrupi. A kiedy una, ta wojna, ma sie pocznąć?
— Ujrzysz sam. Naprzody karczmę spalimy...
— Nu, a gdzieby sie panowie zbójniki przy czasie ucieszyli?
— Słusznie prawi. Karczmę trza będzie ochylić. Jochym, przyośmielony, o krok postąpił bliżej; zaufaną uczynił minę.
— Ja myślę: po co panom do te rebelie... Niech sie głupie chłopy wadzą. To nie zbójnicki interes. Interes panów zbójników: na tamte stronę, na Węgry... Tu co jest? — bieda. A tam bogactwa dość: dukatów, srebra, sukniów jedwabnych — co ino dusza zapragnie. 
 
  
    
 


   
 
 

 


Lichtarzów też. Srebro, lichtarze Jochym kupi — dobrze zapłaci, wina doda; przydadzą sie na szabes.
Przymkniętymi poważnie oczyma obserwował pijących, przy stole. Głową pokiwał:
— Ja wiem... panowie przyszli sie ucieszyć. A smutne siedzą. Jaka uciecha może być, jak nic nie było. Jak Pan Bóg poszczęści, jak sie uda — to wtedy jest uciecha.
Po czym dodał życzliwie:
— Nu, niech panowie zdrowo piją. To wino nie zaszkodzi. Ja jeszcze doniesę.
Ulotnił się z izby — a zdało się siedzącym przy stole, że go jeszcze widzą, jak się koło nich kiwa, brodę przygładza a kusi.
Nawiódł im przed oczy dawne, dobre czasy, kie to chodzili »na tamtą stronę«, za Tatry; — pamięcią, winem rozrzewnioną, wrócili do onych lat.
Jaśkowi głos, z daleka podzwaniający, przypominał, że ma coś ważnego pełnić, gdzieś iść — lecz Jasiek się z odejściem ociągał. A wyrzuty, podnoszące zsenniałą głowę, kołysał:
— Pójdzie, pójdzie — ino o tym najważniejszym z towarzyszami pogwarzy. Po to tu przecie przyszedł.
Jędrek pierwszy otrząsł się, machnął ręką, jakby się czemuś opędzał, kubek uniósł w górę:
— Zdrowie twoje, Jasiu!
— I twoje, Jędruś!
— Niechże będzie. Pij, Józuś, bracie! Coś sie tak zadumał?
— E, tak se ozmyśluję... 
 
  
    
 


   
 
 

 


Wypili.
— Uherskie godne wino. Żyd psiapara skądś zdobył...
—  Z Bliklosza piwnic będzie. Nieraz my je spijali.
— A pamiętasz ty, Jędruś — Józek począł — jak my na kasztel graf a Szalomona idąc, straż z pięćdziesięciu hajduków, nie spodziewających, się niczego, podeszli, i jak my ich — pacierza to nie trwało — ozgromili. Noc była ciemna po prawdzie, ale kieloż nas było?
— Siedmi.
— Abo wte, kie strzelców pana z Bereznowicy pobiwszy, ostalimy przez skrzyknięty naród wszystek od Tater odgrodzeni, aże my, klucząc, kołując, na Sawkę pod Kubinem wpadli...
— Hej — i on nas z tej matni wyzwolił...
— Abo wte, jak my w jeden wieczór z Jasiem hań i ze Samkiem (nie wiada, ka sie on obraca) do karczmy do Mikułasza na uciechę przyszli, i jak nas tam tańcujących hurma Luptaków przysiadła...
— Hej, Boże — załzawił się Jasiek — jak se spomnieć, kielo my to razy i w jakich opresyjach byli!... I jak my sie przecie zratowali...
— Bo jeden za drugim stawał — dwóch za jednego...
— Trzoch ino, a była nas sieła!
— Baczysz, Jędruś, jakeś mnie z komory od rychtara, ka mnie już nadzieja opuściła, dobrym sposobem wyzwolił?
— A ty baczysz, kie ze zamku nitrzańskiego uchodziliśmy, a ja w zamieszce nocnej, bramą przegrodzony, więźniem już prawie ostał — jakeś sie po mnie wrócił? 
 
  
    
 


   
 
 

 


— Abo co by z nami wte na jarmaku w Keźmarku było, kieby nie Łukaszczyk?...
— Dobry ś niego towarzys.
— I z tobie, Jasiu, lepszy. — I z tobie, Jędruś.
— Takich trzoch bratów jak my, choćby świat zeszedł do końca, nie najdzie.
— Pijmy! Zdrowie nasze!
Do dna wychylili. I, objąwszy się we trój za szyje, zaśpiewali — twarzą w twarz — ku sobie:
Bracia, my se bracia, E, zbójnickiego rodu — Chwataż Panie Boże, Znamy sie od młodu.
I wtórnie:
Bracia, my se bracia,
Ej, kochamy sie szczerze —
My sie obronimy
O jednej siekierze...
Groźnie potrząśli ręcami, jakby siekierkami w górze — i jeszcze:
Bracia, my se bracia,
E, wraz my sie rodzili — Teraz se budziemy Ku jednej chodzili;..
— Pijmy! Zdrowie nasze!
W Jędrka wstąpiła fantazja. Zaogniony w licu i we włosach, teraz był jak sam płomień. W oczach pijanych winem zaświeciły się i gasły ogniki letkomyślne.
— He, bracia — co wam powiem... Ogłośmy sie — 
 
  
    
 


   
 
 

 


jak tu jesteśmy — rządem. Chowaniec — Łukaszczyk — Orawiec... Trzej harnasie nad całym narodem. Olśniło ich to.
— Ba, ale Rzeczpospolita...
— Co nas Rzeczpospolita — co nas Lachy — my se swoją Rzecz zrobimy! Stolica w Mieście, w Nowym Targu...
— Coż król by na to...
— Będziemy sie go pytać?... My se tu na Podhalu — a on we Warszawie. Jakby mu bieda była, to mu przydziemy z pomocą...
— Tu, jak tu — ale lepiej na tamtej stronie Tater. Tam słonka dużo — świąt bogaty — miasta — wino — freirki...
— Wej!. stolica w Mikułaszu...
— Co Mikułasz!. Mieścina... W Budzynie stolica!
— Wiera! — olśnieni przychwalili. — Tam stolicę zrobimy. Madziarów, Żydów, Miernych na naską wiarę przechrzcimy...
— Hej. A jak nie przystaną, to ich do pługa, do orania... Pola ziemiste, równe... siwe sojki woły...
— A po styrmach katędy wino rośnie.
— Tam to kraj! Niedbałoś nasza — tam już dawno być by my powinni...
A kiedy slaniemy E, w budzyńskiej stolicy, To se uwarzymy Barana w żentycy...
— Każemy se uwarzyć, psia jedna... Na kotle — na środku miasta! Co nam kto... — ponosił się Jędrek. — 
 
  
    
 


   
 
 

 


My se hyrni harnasie... Wszędy nas nad głowy widno... Piórka wysokie, orle, złote kostki...
Jasiek westchnął: — Eh!... Kieby tak Pułkownik z nami...
Jędrek porwał się z ławy:
— Co mi pułkownik twój! Hrom na nieho!
— Jędruś!! Co ty...
— Hrom, mówię, na nieho!! Niech mi tu stanie w oczy...
— Jędrek!! Miarkuj sie — porwał się i Jasiek. — Kłamiec on! Zrajca! — piał Jędrek.
— Cit! Ani słowa! Bo ze mnom...
Ujął go Jasiek w ramiona. Jędrek miotał się daremnie, zamknięty w ramionach Jaśka jak w żelaźcach. Wdał się w to Józek, jął przedkładać:
— Jędruś! Jasiu! Bracia! Towarzysia!... — Spomnijcie, jak my se przysięgli: że nas nikto, ani diabeł, ani freirka nie skłóci...
Rozwarły się ramiona Jaśkowe — Jędrek opadł na ławę.
— To ja mu... — skarżył się w półpłaczu. — To ja mu regiment sposobił, a on tymczasem dziewczynę mi upatrzoną ku sobie zwabił?...
— Jakoż to? — zdziwił sie Jasiek.
Jędrek ręką przegraną w stronę Czorsztyna rzucił:
— Róża hań jest — ha zamku...
Jasiek nie wiedział, co rzec. Spraw tych on w prostocie serca nie rozumiał. Zrozumiał jeno, że Jędrzka to bardzo musi boleć. Ból przyjaciela i onego miętkie serce przejął.
— Jędruś! bracie... — obłapił go za szyję. 
 
  
    
 


   
 
 

 


Łukaszczyk zasię starał się żalne myśli Jędrzkowe ozerwać.
— E, czy to jedna dziewczyna na świecie?... Nasiał ich Pan Bóg jak jedliczek w lesie. Nie ta, to inna. O to byś taką strapecyję... Jędrek! Miejże zastanowienie!...
To znowu z inszej strony:
— Dziewczę... Coż dziewczę? Siute stworzenie, niepewne. Tu sie niby przyśmiechnie, tam zwabi. Na tym ufność pokładać?... Ni ma to, jak przyjacielowi szczeremu w oczy popatrzeć!...
— Wiera, prawdę on gada — Jasiek poparł.
Jędrek siedział osłabły, zgasły w sobie, z głową zwisła na piersi, jakby zatrutą strzałą w serce ugodzony. Perswazje przyjaciół przechodziły ponad nim, jak chybione żegnania uroku, zgoła nic go nie okrzepiając.
— E, co, psia... — pogorzył się Józek. — Napijmy sie. Zdrowie twoje, Jędruś!
Podjął kubek, gdy się z nim trącili, i wypił bezwolnie. Wino też władę straciło.
Pobok w izbie szynkownej ozwały się skrzypce...
Cygan, pędziciel wieczny, wiatrów brat, czujem jakimś przedziwnym zwiedziawszy się o bytności hamasiów »Pod Hubą«, przyszedł im zagrać... Smutkiem skrzypiec serca ich ucieszyć.
...Zakwiliło — zagadało — opuszczenie — samo jedno wśród całego świata. Ode wsi do wsi — z kraju w kraj — dniem, nocą — w spiekocie, chłodzie... A wiatr pogania — świszczę — tnie — igłami mrozu... prędzej! prędzej! — śmierć goni — w taniec wartki! — w ucieczkę — w zatracenie — w szał!! 
 
  
    
 


   
 
 

 


— ...Dola — dola cygańska... To samo... Od wieka wieków — z kraju w kraj — za krwi przemocnej siłą, ślepą, niewiedną tęsknotą... A coś się wlecze jak mgła — przypomnienie... Coś, co było tam — tam — przed wieków wiekami... nim ich wygnano z raju. Ostała dola tułacza — a po tamtym — utraconym — jęk — jęk...
Cygan grał. A Jędrzkowi słuchającemu tej skargi widziało się, że mu smyczkiem po krwawym sercu prowadzi... Swojej z zawodzeń skrzypiec słuchał klęski. I za każdym zawrotem melodii żalu coraz więcej do serca jego wpływało. W momencie pewnym nie mógł już ucisku żalu znieść — pięści zwarł, aż dłonie zakrwawił — i unosząc je, wszystkim wyrzutem ciśniętym w przestrzeń zaśpiewał:
Cyześ ty, dziewcyno, Z kamienia wyrosła?! Mnieś sie spodobała, Ku innemuś posła...
Przejęło to tak czułe serce Jaśka, iż łzy poczęły mu
na zwisie wąsiska spadać, a z wąsów na stół, do wina.
Cygan w te razy, słysząc oddźwięk, uderzył w »zbój
Jędrek — jak stał — chybnął przez stół do izby szynkowni... Już przed muzyką stanął — już śpiewa:
Ej, kieby nie ty — .
Hej, kieby nie ty — Byliby mnie zabili I z konicka zrucili Między płety,..
Runął z wysoka w taniec... 
 
  
    
 


   
 
 

 


Powstali dwaj przyjaciele, podeszli ku drzwiom. Byłoż się czemu popatrzeć!
...Niósł się jak chmura nawalna. Sam jeden — a cała izba nim pełna.
Gdy tak kołem okrążył izbę po kilkakroć — znów koło muzyki idąc:
— Stose!! — krzyknął i zwyrtnął na miejscu.
Zadudniły dyle — zatrzęsła się karczma — zakręcił świat... Strunom aż dech zapierało.
Teraz jak wicher się nosił...
Wciśnięta w kąty izby żmudź, biedota wiejska, gały i gardła otwarła z podziwu.
Przestał w końcu. — cyganowi cisnął garść dukatów — wrócił do izby i padł ciężko na ławę.
Przepili doń, lecz się już nie ożywił. Niemoc śmiertelna nań naszła. Jeszcze słabo, podparłszy głowę, zaśpiewał:
 
Bożeż mój, Bożeż mój,
E, zasmucony świat mój — 
Wtoż mi go zasmucieł? 
Bodaj sie nie wrócieł...
 
I czołem na stół opadł.
Józek z Jaśkiem w bratnim porozumieniu pozierali nań — przepijali jeszcze do się, cicho się sprawując, jak na stypie. Niebawem i ich senne znużenie zmorzyło. 
 
  
    
 


   
 
 

 


Kiedy nazajutrz z przychodzących do szynkowni ktoś głośniej jeno zagadał — stary Jochym, z palcem przy nosie, z ważną bardzo miną, wskazując drugą ręką na drzwi bocznej izby:
— Sza!...— przykazywał — tam panowie zbójniki śpią... 
 
  
    
 


   
 
 

 


IV
 
W dwa dni po owej kwitkowej odprawie, jaką poseł biskupi, pan Jordan, na Czorsztynie od Kostki otrzymał, również o porze śniadaniowej dano ż wartowni znać, iż wojsko jakieś na drodze od Krościenka widać.
Porwał się Kostka od stołu, kazał tarasować bramy — sam udał się na piętro baszty dla sprawdzenia — skąd przez okno północne zobaczył wężem długim na drodze z Kłuczkowiec kilkuset na oko jazdy, spuszczającej się na dół ku zamkowi. Część już, szeregi pierwsze przesłonił mur północny i czuby wystające skał.
Po barwach z dala uważając, nie miał wątpliwości, że to księcia biskupa chorągwie.
—  Szybko ksiądz biskup działa. Wojskową widać ma rezolucję. Trzeba się mieć na baczności... 
Zeszedł na. dół, by zarządzić odpowiednie dla gości przyjęcie.
W zamku było koło pięćdziesięciu ludzi. — Strzelby nieliczne rozsadził na murze naprzeciw drogi dojazdu — na mur przybramny, szerszy, kazał zaciągnąć dwie jedyne w zamku hakownice i naładować je prochem, raczej dla postrachu nieświadomych rzeczy niż 
 
  
    
 


   
 
 

 


użytku. Sam stanął koło strzelnicy wartownej na murze i pojawienia się panów kawalerów czekał.
Jeźdźcy okrążyli północny stok wzgórza i ukazali się od wschodu w świetle wylotu wąwozu, który pomiędzy rozchylą dwóch rzędów nierówno stożących się skał, niższym północnym, a wyższym południowym, wiódł wprost ku bramie zamku.
Na łące, w części widnej przez światło wąwozu, jęły się nadjeżdżające szeregi ustawiać; chwila spora ubiegła, nim się sprawili.
Za czym w wąwozie otwartym ukazało się dwóch jeźdźców: jeden, widać było z dala, machał chustką związaną na szabli, drugi trąbił bez przerwy na rogu.
Podjechali niebawem ku bramie. Trębacz dął jak opętany.
— A to nas ogłuszysz! — huknął z muru Kostka. A gdy ów przestał: — Mów, czego chcecie?
— Rozmówić się z komendantem zamku.
— Jam jest — sprostował się Kostka. — Wyłóż Waść śmiało.
Tedy parlamentariusz, zadarłszy głowę pod słońce:
— Imci panowie, pan podstarości krakowski Śmietanka i pan Jordan, starosta dobczycki, w imieniu księcia biskupa żądają, by Wmość z dobrawoli otworzył bramę i oddał własność królewską, nieprawnym sposobem odzierżoną.
— A to jest tu i imci pan Jordan? Jakżeż mi miło... Powiedz Waść, panie pośle, panu staroście dobczyckiemu i wielce szanownemu panu Śmietance, którego nie mam dotąd honoru znać, iż jeśli życzą sobie mówić w jakowych materiach ze mną, to proszę ich w gości 
 
  
    
 


   
 
 

 


nę do zamku, tylko bez asysty tak licznej, bo zamek na nią za ciasny.
— Imci panowie w gościnę tutaj nie przybyli, a czekają deklaracji stanowczej na przedłożone przeze mnie żądanie.
— A cóż panowie rzeczeni uczynią, jeśli żądaniu ich dziwnemu wręcz, jak się snadnie spodziewać mogą, odmówię?
— To siłą zamek wezmą.
— Niechaj więc biorą. Czekamy.
— Czy to ostatnie słowo Wmości?
— Innego nie usłyszą: aże Jordanem miasto wody śmietanka popłynie...
Poseł z miejsca zawrócił, trębacz za nim.
— Wygarnąć by tak do nich... — ozwał się wśród śmiechu któryś ze strzelców. .
— Ani się waż! — ostro popatrzył Kostka.
Za powrotem wysłańca starszyzna skupiła się w koło — widać naradzano się nad wszczęciem akcji.
Jakoż wkrótce u wylotu wąwozu poczęły ustawiać się szeregi jazdy.
Kostka ze zdziwieniem patrzał, na one manewry.
— Cóż oni sobie myślą: szarżować nas? Srodze lekceważenie to zapłacą.
Po czym zwrócony do swoich:
— Broń w pogotowiu! Ku obsłudze hakownic:
— Zapal lont!
Jazda, jak potok z przerwanego stawu, wpłynęła w wąwóz otwarty... 
 
  
    
 


   
 
 

 


— Nie strzelać! — krzyknął Kostka — aż znak będzie dany.
Gdy jazda już połowę minęła wąwozu i zbliżyła się ku murom twierdzy na pół strzału, — Kostka, machnąwszy szpadą, skomenderował:
— Ognia!
Wypadła palba ręczna — huknęły hakownice. Grzmot echem spotężniałym odbił się od skał.
W wąwozie powstało zamieszanie. — Gdy pierwsze szeregi złamały się, naciskające z tyłu tym większy uczyniły chaos. Konie poczęły się rzucać, stawać dęba. A skoro salwa druga od murów wypadła, popłoch powstał wśród jeźdźców skłębionych. Poczęli siłą zwracać konie — przeć nazad — i za moment cała już bezładna kupa rwała co sił z powrotem. Nie opamiętali się, aż ich skały za wąwozem skryły.
W wąwozie pustym pozostało kilka ciał leżących, i padłych koni.
Po tej nauczce dotkliwej, iż brawurą ani postrachem zamku nie sforsują, pan Jordan z panem Śmietanką uradzili pewniejszego chwycić się sposobu. — Kazali dragonom swoim zsiąść z koni, ostawić je w bezpieczności na przyległej łące, a tak spieszonym zająć stanowiska chronne na Skałkach wyniosłych naprzeciw murów zamkowych i zabawiać a nużyć strzelaniną oblężonych, czekając nocy, pod której osłoną łacnie pod mury można będzie podejść i, bramę podpaliwszy, zamek sam przy nielicznej załodze ubieżeć. — W tym celu kazali zawczasu gotować chrust i drzewo suche, jako też do wsi najbliższej po beczki smolne posłali.
Niebawem wszystkie załamania i zachrony stożą 
 
  
    
 


   
 
 

 


cych się przeciw murom Skałek zostały dragonami obsadzone, skąd, bezpieczni, poczęli gęstą w stronę zamku strzelbę.
Poczęto im też odpowiadać ze strzelnic zamkowych.
Ludzie, z obu stron ukryci, niewiele szkody mogli sobie czynić. Strzelcy nawet za szparami strzelnic czuli się od niecelnych kul dragonów cale bezpieczni. Natomiast najdujący się wśród nich kłusownicy, zoczywszy w szarych Skałkach niebacznie wychylony kapelusz dragoński, celnym go strzałem strącali, przy czym, gdy o cal niebaczność kawalera wzrosła, i głowa wraz z kapeluszem spadła.
Od strony dymiących Skałek poniosły zasię szkodę znaczną okna w górnym zamku, również kule zabłąkane raniły kuchtę i chłopca w dziedzińcu.
Kostka zakazał kręcić się służbie zamkowej — sam, wesół, po murach chodził, śmiało wystawiając się na kule, jakby pewny jakowychś ochronnych czarów, o których już natrącać poczęli strzelcy przesądni między sobą.
Trwała ta pukanina godzin kilka; ze strony załogi zamku coraz rzadsza, gdyż Kostka kazał kul i prochu szczędzić, by ich w ostatecznej potrzebie nie zbrakło.
Południe było akurat. — Kostka wszedł na płażę murów od bramy wjazdu na lewo — gdy od Wżaru kluczkowieckiego z północy uczynił się szum...
Pojrzy w tę stronę Kostka — i oczom nie wierzy. Serce drgnie, mu radośnie. Cóż za zjawa!..
Z Wżaru, od gór, po pochyłości wyniosłego zbocza — łyskając w słońcu — z szumem skrzydeł tysięcz 
 
  
    
 


   
 
 

 


nych czy chmury gradowej — coś białego, niepojętego zlatuje...
Czy stado orłów białych?... Czy lawina?...
Gdy się zniżyła w spadzie szybkim, rozeznały oczy Kostki w białej tej chmurze lecącej postaci śmigłe górali — w rozpędzie całym z góry — z ciupagami świszczącymi w groźbie — z białymi, pod wiatr rozwianymi skrzydłami czuh —
Zaiście, orłów białych po uboczy zlot...
A szum od pędu setek roznosił się przerazią.
Lawiną też, nim kto mógł się opatrzeć, zsunęli na dół...
Strach padł na oblegających. Ciskali muszkiety, szable — co tchu pędzili do koni — dopadli ich — i w okropnym, pogromnym popłochu poczęli rwać na oślep w stronę ku Sączowi.
Pod czas ten — ucieczki onych — zakwieciły się stoczą zamkowe. Zaśnieżyło się przedmurze spadziste od białych czuh.
Byli to, jak Kostka poznał, junacy z drużyny Sawki, z mnogim dopływem chłopów z okolicy.
Gdy go na murach zejrzeli, z pięciuset naraz piersi wydarł się ku niebu okrzyk:
— Niech żyje nasz Pułkownik!
— Niech żyje wódz!... Podleciały kapelusze w górę.
Tedy stojącemu w zadziwię na murze — gdy ten wspaniały, zaiste rycerny lud przed sobą ujrzał — rozświeciły się zapałem oczy — i, jak wonczas na wzgórzu nad Miastem, począł z natchnieniem przemawiać.
I znów wiatr ducha wysokiego powiał. Znów ogni 
 
  
    
 


   
 
 

 


ste odstrzały poczęły w serca proste słuchaczy uderzać, niecąc trwogę wzruszenia. Nie wszystko rozumiejąc, czuli jednak potęgę, pozewu i żar rozgorzałego do białości serca — gdy słowa, rwące uczuciem a wędzidłem umiaru wiązane, jak zeskakujące z murów rumaki płomienne w powietrzną przepaść nad głowy ich ciskał.
— Porusz się, skalny Czorsztynie! Zamku, oglądaj dziwo: Lud mój uskrzydlon — w czynie... Sław jego moc urodziwą!
Jaw mi się sprawdził śniony: Herosi, Mali orłowie — Cud przede mną zjawiony — Ogromniejszego nie znowię!
Widzieliśmy na oczy Strach u panów potopi — Gdy szum przypadł z uboczy, Gdy zabłysnęli chłopi.
Takoż wam w nice zapaść. Dumni, przejaśni pani — Gdy na słońce wynijdą Chłopowie pogardzani.
Wstańcie, nowi rycerze! Rozwińcie białe skrzydła! Przez was — w cud nowy wierzę, Przez was — przeszłość mi zbrzydła.
Godzina oto wybiła... Ruńcie spienioną ławą!!... We was odrody siła! We was przyszłości prawo! 
 
  
    
 


   
 
 

 


Czerw — rozkładu się prosi, 
Próchno przystoi trumnie! 
Żywot — w płomień ponosi, 
W słońcu rozdrzewia się dumnie!
 
Tak zawdy ponad ziemią
Orłowym nieście się szumem!
Trumienni — w śmierć oniemią, 
Żywi — statrzeją w dumę! 
 
Oto na murach tych stoję, 
Jako na karku przeszłości — 
Wzywam was na święte boje 
W imię najświętszej Wolności!
 
Za ostatnią zelżywość 
Wszystkiej kmietowej braci, 
Za prawdę, sprawiedliwość — 
Zerwijcie się, skrzydlaci!!
 
Duchem was poprowadzę, 
Gdy ciałem we walce padnę —
A iż was w wierze nie zdradzę: 
W krzyż palce przed Bogiem kładnę
 
Tatry na. świadki pozywam —
Niebo pozywani ogniste:
Iż nawet ducha w ofierze... 
 
Przed Wami serce me czyste.
 
Przerwały się właśnie pędzące poprzez słońce obło
ki zażegłe 
blask padł na czoło Kostki. Wielu też przysięgało później, iż widzieli w momencie tym światło nad jego głową. 
 
  
    
 


   
 
 

 


Długą chwilę, gdy Kostka mówić przestał, milczenie pod murami stało. Po czym jęły się szepty, rozmowy ściszone dźwigać: udzielali jedni drugim swych nad słyszanym uwag.
Bramę tymczasem rozwarto. Wnet zajaśniał dziedziniec białymi czuhami.
Zeszedł Kostka między lud. Ze czcią witano go, unosząc kapeluszów w górę. On też, swobodności zwykłej przywrócony, wesołą twarzą oddawał witania.
Zbliżył się Sawka olbrzymi. Kołpak harnasi swój przed Kostką zdjąwszy, w pas się skłonił.
— Bóg zapłać — wyrzekł prosto.
— Jać to waści dziękować winienem.. — odparł Kostka. Dłoń szeroką serdecznie uścisnął. Poprosił go ze sobą do zamku. 
Długo w noc płonęły ognie na Czorsztynie — zamek rozbrzmiewał wiwatami. Kostka podejmował lud wszystek gościną.
Nazajutrz, podziękowawszy jeszcze raz za ochotę prędką, lud okoliczny rozpuścił do domów. Z podzięką też osobną odprawił Sawkę z drużyną, zlecając mu stanowisko łączne między Czorsztynem a Czarnym Dunajcem.
A zważając w rozumie położenie rzeczy jako zajście poważne, mimo szczęśliwej wczorajszej odmiany, niepokojąc się też, czemu Orawca z amunicją nie widać, pchnął oddział większy ku Lubowli dla pomocy onemu, w razie jakowegoś w drodze zagrożenia. 
 
  
    
 


   
 
 

 


Tedy widząc, iż trzeba się mu końcem z marszałkiem Łętowskim nad onym wszystkim i co do dalszych postąpień naradzić, list doń wyprawił spieszny, w którym, uwiadamiając go o najściu biskupich na Czorsztyn i szybkiej odsieczy Sawki, a kładąc przypuszczenie, iż biskup zapewne na tym nie przestanie, lecz sromotę swych odemścić zechce, prosi go, iżby nie zwlekając na Czorsztyn doń pośpieszał celem naradzenia się spólnego nad tymi sprawy.
Komendę nad zebranymi w Dunajcu radzi w zastępstwie tymczasowym Chowańcowi oddać. »Temuż zlecenie ostawić, by starał się co prędzej siły gotowe pozbierać i z onymi niezwłocznie pod Czorsztyn się podsunąć«.
W trosce też o pozostających w Mieście nieochronnym, przy takim poruszeniu żywiołu dookolnego —a to przede wszystkim o pannę Zofię, której obraz nadobny jako świętość najdroższą w tajni serca chował, również o jej opiekuna, ku któremu prawdziwie synowskie z chwil pobytu w jego dworku powziął przywiązanie, list do pana Zdanowskiego tej treści napisał:
»Mnie wielce Mwemu IM. panu Wiktorynowi Zdanowskiemu do pilnego oddania.
M. mój panie ojcze i dobrodzieju!
Mając we wdzięcznym sercu usługi i dobrodziejstwa wszystkie, jakiem niezasłużenie od W. M. pana odebrał, a obawiając się, iżby w czasie tak zawichrzonym spokojność W. M. pana i domu jego nie ucierpiała, upraszam najgoręcej, abyś W. M. pan nieochybnie, rzeczy swe do mnie posyłając, sam, wraz z nadobną swą wy 
 
  
    
 


   
 
 

 


chowanicą, przed św. Janem na Czorsztynie stawić się raczył. Bo wielkie wojska do mnie ściągać będą, gdyż jest wola Boża a nie inna, aby sprawiedliwość była przywrócona a zbrodnie pokarane, co daj Boże bez rozlania krwie chrześcijańskiej. Ja W. M. pana gospodarzem na zamku zostawiwszy, pójdę sam, gdzie mię Bóg z wojskiem obróci. Posłałbym W. M. panu de praeda novellas, ale się spodziewam go pewnie oglądać, a już będzie po części niebezpieczno wyjeżdżać. Przeto wieniec chojniany na lasce niech będzie wywieszony, i postrzegać się należy, aby czego J. M. ks. biskup przeciw W. M. panu jako dobroczyńcy memu nie zamyślił. Jegomościom wszystkim czołem biję ochotnie, i, oczekując, posyłani wierszem oblężenie moje. Posyłam też jako vołum pierścień rubinowy na ołtarz N. Panny, lub do św. Anny na górkę, podług uważenia a chęci Wmościnej.
W. M. pana życzliwy sługa,
Aleksander Lew z Sternberku Kostka.«
 
Do listu też dołączył wesoły wiersz pt. Oblężenie Lwiego gniazda, który w rozbawieniu w nocy dla uciechy staruszka napisał. 
A wezwawszy Gosławskiego, który się już od paru dni do Miasta napierał, pisma owe do oddania panu Zdanowskiemu zlecił. 
 
  
    
 


   
 
 

 


V
 
We dworku pana Zdanowskiego zeszli się pod ony wieczór, jak zazwyczaj, najbliżsi z sąsiedztwa, a to: pan Gniewosz, pisarz cła nowotarskiego, pan Chrząstowiecki, który dla zapoczętej osady wciąż jeszcze w Mieście przebywał, i pan Berwiński z Ostrowska. Spodziewano się też przybycia pana Lisickiego.
Tym razem nie było to jednak zwyczajne, jak częstokroć, nawiedzenie lubianego powszechnie staruszka, dla pogawędki sąsiedzkiej. — Wypadki zaszłe pod Czorsztynem, o których już wieść przesadna obiegła połać Podhala, poruszyły żywo umysły szlacheckie; onym zaś, będącym w bliskiej z panem Podstarościm zażyłości, kazały się z nim pospólnie naradzić, jakie stanowisko wobec zaszłych już, a ubezpieczenie wobec obawnych na przyszłość wydarzeń zgodzić mają. — Wielce one od Czorsztyna wieści ich spłoszyły.
Zaraz też na wstępie pań Berwiński w podnieceniu, do gospodarza zwracając się, począł:
— Jakoż to, panie sąsiedzie, a to my siedzimy cicho, nic nie wiedząc, a. tu, pod nosem w domu wojnę 
 
  
    
 


   
 
 

 


mamy! I to nie z Tatary, ani zdradnymi Kozaki, ale z własną krwią!
— Toż to rzecz niesłychana! — przydał Gniewosz — kiedy ojczyzna w największej potrzebie, żeby własne siły gromić...
— Mówicie Wmościowie o kłótni pod Czorsztynem? — Pięknami kłótnia! Przez cały dzień bitwa trwała — zabitych, ranionych moc...
— Siedem szturmów przedsięwziętych — z tych ostatni byłby się udał, gdyby nie odsiecz niespodziana chłopów, którzy masą przemożną wpadłszy z tyłu, zmusili biskupich do rejterowania się na gościniec...
— Słychać też, chłopstwo podjudzone rzuciło się obdzierać i dobijać rannych...
— Powoli jeno, powoli — mitygował pan Zdanowski swym spokojem gości — Przede wszystkim siadajcie Wmościowie, proszę...
Klasnął na służbę, kazał podać nalewki.
— Co do onego zajścia, to po pierwsze: nie mamy relacji pewnych, jako to tam było. Rzecz wydaje mi się wielce przesadzona. A już z onym dobijaniem...
— Arendarz mi czorsztyński powiadał — klął się pan z Ostrowska.
— Arendarz ów powiadał też, że był dokumentnie powieszony, a oto zdrów jest...
Pan Chrząstowiecki, ważący się w zdaniu, śmiechem przytaknął uwadze pana Zdanowskiego. 
— Po wtóre — ciągnął tenże — rzecz cała sprowadza się do zatargu osobistego ks. biskupa z panem Kostką.
——A odmowa wydania królewskiej własności? 
 
  
    
 


   
 
 

 


A wojska wojewódzkie przez onegoż chłopskimi siły pobite? Majestat Rzpltej obrażony!...
— Wojska wojewódzkiego ks. biskup dla prywaty użył. Sam on był pierwszym powodem. Napastował go — cóż miał pan Kostka robić? Musiał się bronić. Lecz ileż to się zdarzało krwawych między panami rozpraw i zajazdów — a Majestat przez to nie był obrażony.
— Insza to rzecz. Książę biskup, jako rządca województwa tego podczas wojny, jest tu jeno egzekutorem prawa zhańbionego. Zamek bezprawnie zajęty...
— Wciąż mi Wmościowie tym bezprawnym zajęciem zamku ciskacie w oczy! 
— Boć to bezprawie oczywiste. Za czyimże to rozkazem...
— A kogóż miał się pan Kostka, i to w czasie tak naglącym, radzić? A co by było, gdyby Rakoczy nastąpił?... Zamek byłby dziś w jego ręku, i na nic by się zdały wszelkie egzekucje. Pana Platemberga tu wina, jeżeli już o przewinie mowa, iż zamek odbieżał niezaopatrzony. Pan Kostka zasię dobrze i po myśli na pewno J. K. Mości uczynił, iż punkt ten ważny nadgraniczny załogą utwierdził.
— Chłopstwem niepewnym...
— A chłopstwem. Siłami, jakie zwerbował. Iluż by nas miał szlachciców? Ks. biskup zaś, zamiast mu, jako czasowy gospodarz województwa, za ubezpieczenie południowej granicy dziękować i zasiłek w amunicji dać, to, oczernieniom ufając, ludzi orężnych jako na wroga nań nasłał!
— Już on tego bez powodów ważnych nie uczynił... 
 
  
    
 


   
 
 

 


—  Wierzcie mi, Wmościowie, złych ludzi to i oczernień sprawka. Ks. biskup, nie będąc na miejscu, rzeczy, jako jest, nie widzi...
— Z dala może lepiej rzecz osądza. A zastanowić to musi każdego, co się dookoła dzieje...
— Zaiście może zastanowić — przyświadczył Gniewosz.
— Już to nie wiecowania próżne ani zwyczajne czasu wojny na kresach zluźnienie, jako się wydawać mogło...
— Ogień to już jest!...
— O bezpieczności radzić nam zawczasu, by nas ten pożar nie otoczył, a zguby nam wraz z wszystkim nie zgotował.
— Albom ja już niedołęga taki, albo Wmościowie strachem zaiście spłoszeni. — Nic podobnego nie widzę — ruszył ramiony pan Zdanowski. — Mówcie panowie wyraźniej: o. jaką bezpieczność chodzi? Skąd, co za ogień?
— A one zewsząd do Dunajca ściągi? One odezwy, wici, manifesty?
— Zwyczajna przy zaciągu a werbunku rzecz. Chłopów trza czymś poruszyć. Na wojnę oni nie bardzo ochotni.
— A toż przeciw panom a szlachcie judzenie? — Przeciw szlachcie słowa nie czytałem.
— Agitacja daleko się szerzy. Do Dunajca płyną chłopi od Żywca, Pcimia, Zatora...
— Pan Łętowski zbiera chłopów za wyraźną zgodą pana Kostki.
— Zapewne. Toteż ów pan Kostka coraz dziwniej 
 
  
    
 


   
 
 

 


nam wygląda. Nity przeciw Rakoczemu, a z biskupim wojskiem zapoczyna... Kto wie jeszcze, gdzie się ruch ten skierować może. Taka rozprawa pod Czorsztynem czyż nie ośmieli chłopstwa?
Panna Zofia, wchodząc często i krzątając się po izbie niby dla gospodarczych potrzeb, pilnie uchem łowiła dotyczące pana Kostki słowa.
— Kto wie — dorzucił pan Berwiński — czy pan Lisicki nie ma i racji, że ów pan pułkownik nie wiedzieć komu: jakiemu bogu li też diabłu służy...
—Bo panowie — rozśmiał się pan Podstarości — chowacie doń wszyscy urazę za ten żart, jaki na sołtystwie klikuszowskim z nami uczynił. Wierę, mogło to zjankorzyć, zwłaszcza  pana Lisickiego, który na te łowy z taką się wybrał fanfarą...
— Boć to był zdradziecki żart... Miał widać powody taić... 
— A no, nie chciał, by mu Wmoście w zajęciu zamku przeszkadzali. Ale przyznajmy między sobą: naszać to wina, nie czyja... mogliśmy się nie dać zbytnio raczyć;.. 
— Słusznie pan Zdanowski mówi — poparł Chrząstowiecki. — Jać też opinii panów sąsiadów co do pana Kostki nie podzielam. Że plany ma swoje, widać... Ale nie wiadomo, czy właśnie nie dobre. Słyszeliśmy go tu w  Mieście... Słowa jego o górnych mówiły zadaniach. Owy z ks. biskupem zatarg nic jeszcze nie dowodzi. I nie wiemy, jak w istocie rzecz się ma. Pojechał ksiądz kanonik do Krakowa, może nam coś stamtąd przywiezie. Gdy pewniejsze nas relacje dojdą... 
 
  
    
 


   
 
 

 


Ozwały się kroki w sieniach.; Ukazał się pan Go
sławski; za nim proboszcz z Maniów.
— Otóż mamy i świadka! — zawołał ucieszony pan
Zdanowski. — Nigdyś się, panie Stanisławie, w czas 
akuratniejszy nie zjawił! Kogóż tam Pan Bóg jeszcze....
— Ksiądz pleban z Maniów.
— Miło mi... proszę dalej...
Po pierwszych słowach powitań pan Zdanowski zwrócił się do Gosławskiego:
— Cóż? Powiadajże, panie Stanisławie — byłeś na: miejscu — jak to tam z tą bitwą było?
— Na pewno Pułkownik sam lepiej objaśni. Oto pisma... — wręczył przesyłkę panu Zdanowskiemu. którą tenże jął gorączkowo rozcinać.
— Przepraszam Ichmość panów... — Aleć my też ciekawi. A do pana Gosławskiego:
— Cóż tam na zamku?
— Wesoło. Zabawy mamy częste. Nie brak też białogłów dla ochoty. Ostatnio jawiła się piękna sołtysówna z Klikuszowej (pojrzał ukosem na pannę Zofię), która Pułkownikiem zachwycona, łoże mu sama ściele i ponoć nocą późną, gdy bezsenność go trapi, zabawia. Rumieniec wynikł na śnieżną szyję Zofii. Odwróciła twarz jakby nie słysząc. 
Pan Zdanowski przezierać począł pisma otworzone. Naprzód list...
Rozrzewnił go widny w nim synowski afekt pana Kostki. Gęsto i hałaśliwie nos wycierał, łzy napływające do oczu strzepując. 
 
  
    
 


   
 
 

 


— Zochno! A to pan Pułkownik do siebie nas zaprasza...
Zbliżyła się i spoza ramienia jego śledziła rządki pisma.
— Tak, tak — powtarzał wzruszony — »...aby bez rozlania krwi chrześcijańskiej...« I co oni jeszcze przeciw niemu... Pan Kostka czołem bije Wasżmościom! — oznajmił głośniej.
Cbrząstowiecki się skłonił.
— A cóż o bitwie?...
— Zaraz... dowiemy się... »Przesyłam wierszem oblężenie moje... pierścień na ołtarz... świętej Anny...« Rzadkiej cnotliwości młodzian!... »Lew... Aleksander«... Zawsze to twierdziłem, że znakomitego on rodu być musi. Wszystko to po nim wskazuje...
Gosławski z księdzem z Maniów jęli się półgłosem o coś sprzeczać.
— Czas by był odkryć.
— Poczekajmy.
Pan Podstarości przeszedł teraz do Oblężenia Lwiego gniazda. Zaraz po pierwszych zdaniach przeczytanych jął parskać a uderzać się w rozbawieniu dłońmi po kolanach, łzami zachodząc od śmiechu.
— A toż to!... A niechże cię!...
Czytać począł wiersze one — niektóre w głos, niektóre sobie po cichu...
Z przyjacioły biskupa wysuszywszy szklanki, Przyszedł Jordan pod Czorsztyn sprzedawać maślanki... 
 
  
    
 


   
 
 

 


— Aluzja to — wyjaśniał — do pana podstarościego Śmietanki, który z nim razem ów najazd przedsięwziął...
Stąd, gdy faryzeusze zaczęli swą mowę, Płynęły, jak z Jordanu, z nich słowa takowe...
— Całe foremnie udane...
A po różnych traktatach atak przypuścili, Mniemając, żeby, orła w piersi ugodzili... Wtem się im Lew otrząśnie, pocznie prószyć z góry, Aże miła maślanka rozlała się w dziury...
— Cha! cha!... »maślanka«... cha! cha!... rozlała się w dziury«...
. Pociskali rynsztunki, potracili konie — Sam Jordan musiał wracać na świńskim ogonie.
— Cha! cha!... a to im dojechał!...
Otóż wam Zuzannicy! Cóżeście wygrali? Tylkoście Lwa daremnie na się rozgniewali, Który gniazdo swe przeniósł w niedostępne skały, Kędy tylko orlice pióra donaszały...
— Tak, tak. »kędy orlice pióra donaszały,..«
— Nic jednak o bitwie —. zawiedziony pan Gniewosz zauważył.
— Widno przecie z tego — śmiał się pan Zdanowski — co to za bitwa była...
— Pan Gosławski nas bliżej pojaśni — utwierdzał pan Chrząstowiecki. 
 
  
    
 


   
 
 

 


— A po której stronie Waść stawałeś? Po biskupiej czy chłopskiej? —  zagadnął z góry pan z Ostrowska.
Nim ów odpowiedzieć zdołał, pojawił się we drzwiach pan Lisicki.
Ku niemu obróciła się uwaga zebranych. Pomiarkowali po jego zognieniu ważne jakieś nowiny.
Jakoż zaraz, po przywitaniu się ze wszystkimi, zwrócił się do gospodarza:
— Wybacz Wmość, panie kumie, iż wieści, jakie przynoszę, bolesne może mu będą; lecz, mniemani też, wyleczą go na koniec z tej ufności nieopatrznej, jaką, w dobroci swej a pobłodze już gorszącej, niegodnego człowieka obdarzałeś.
— Kogóż to? Zdziwion jestem.
— A onego Kostkę, czy jak mu tam, który okazał się jawnie, czym jest: własnej krwie wrogiem i zagubcą!
— Jeśli o zajściu onym pod Czorsztynem mowa, to Waści powiem, co już panom sąsiadom mówiłem: Sprawa to pomiędzy nim a ks. biskupem. I rzecz wysoce przesadzona. Cóż to tam ża krwawość była! Uśmialiśmy się do syta, czytając właśnie relację samegoż pana Kostki wierszem o onym srogim oblężeniu.
— A ja mam skądinąd relacje, daleko mniej wesołe. My się tu śmiejemy, panowie, a gdzie indziej wysoce poważnie, ba, z wielkim niepokojeni na rzecz nieśmieszną patrzą.
— Gdzież to tak, proszę?
— W obozie.
— Sąż wieści z obozu? — porwali się ciekawi.
— Są — i to nas właśnie dotyczące. Oto krewniak 
 
  
    
 


   
 
 

 


mój donosi, jako. że doszły ich tam wiadomości pewne o poruszeniu chłopstwa przez Kostkę niejakiego w tymż tu południowym województwie; jako to szlachtę tej, ziemi będącą w  obozie popłoszyło, iż, w obawie o rodziny i dobytki swoje, rwać się do domów poczęła... A że kancelaria królewska również skądinąd wiadomości o onym buntowniku Kostce otrzymała, przeto król po naradzie wydał uniwersał, w którym szlachtę tegoż województwa krakowskiego w liczbie jedenaście chorągwi ze służby przy boku swym zwalnia i pod dowództwem Michała Zebrzydowskiego, takoż Aleksandra Lanckorońskiego, na utłumienie buntu a ujęcie Kostki onego wysyła... A tak krewniak mój, jak pisze spodziewa się wkrótce tu stanąć.
— To zapewne i pan Zduń, i pan z Ochotnicy wrócą...
— Cóż Wmość, panie Zdanowski, na to wszystko? — A to — wybuchnął — że Bóg oszczerców poka
rze, a prawda snadnie na wierzch wyjdzie!
— Więc Wmość nie wierzysz?...
— Nie wierzę.
 A królaż uniwersał?
— I króla złudzić mogli, a przeciw nieznanemu nastroić...
— Jakaż to — a pan Kostka pułkownikiem J. K. Mości się mielił...
Panna Zofia, stojąc przy kredensie, z najwyższym poruszeniem słuchała groźnych tych doniesień. Ogniem gorzała w obliczu, jakby ją samą pod pręgierz stawiono.
Pan Chrząstowiecki do pana Podstarościego się zbliżył. 
 
  
    
 


   
 
 

 


— Jać zawsze   — tłumaczyć począł — z sąsiadami się sprzeczałem, biorąc w obronę pana Kostkę, lecz teraz widzę, że...
Pan Zdanowski, rozum już pobłąkany czując, ręce wzniósł w górę:
— Szatani tu jakby pracowali nad zgubą duszy niewinnej...
Drzwi się otwarły.
— Oto i ksiądz kanonik! — zawołano! — Wracam właśnie z Krakowa...
Posunęli się witać go a wieści pytać.
— Nawet nie wstępując na probostwo, prosto tu dążę, aby panom...
— Cóż ksiądz kanonik przywozisz?
— Rzeczy niemałej wagi.
— Prosimy!
Wydobył papier zza sutanny...
— Oto jest odpis listu, jaki ks. biskup do kasztelana krakowskiego do obozu wysłał...
Podał pismo koleją. Czytano:
»Z Krakowa dnia  Junii. Czorsztyn ubieżano i zbójcami a chłopstwem osadzono. Ad primum nuntium posłani ludzie, qui flammam extinguerent, nic nie wskórali, i ten ogień tli się, bo chłopstwo insurgit. Dla miłości i ratunku Ojczyzny przybież W. M. Pan do Krakowa, porusz szlachtę pozostałą w domu, zbierzmy się i radźmy wszyscy o środkach, jakie będą mogły być, ne oprimamur. Posłałem ja wczora kilkuset jazdy, ut tentent recuperationem tego zamku, ale nie widzę podobieństwa. Przybywaj, przybież W. Mr. Pan, — bo to straszny ogień«. 
 
  
    
 


   
 
 

 


— Nie koniec na tym — informował ksiądz kanonik. — Oto ks. biskup, nie ufając, jak nadmienia w liście, siłom wysłanym, czym pilniej zebrał siły większe, i pod dowództwem pana Jarockiego pchnął je pod Czorsztyn. Na jutro rano najdalej tam staną... A tak w Bogu nadzieja, że zamek dobędą, a temu wichrzycielowi koniec prędki zrobią i bunt w zarodku zgaszą.
Gdy pan Zdanowski jął czytać uważnie podany odpis listu biskupiego do kasztelana, całkiem zmieszał się w sądzie i za głowę się chwytając:
— Jezusie Nazareński! Matko Boża! Czy ja ślepy— czy wszyscy...
Tedy wystąpił, dotąd milczący, pleban z Maniów.  Widzę ja, że czas jest, aby dowód jawny zdrady onego buntownika — jeśli kto wątpi jeszcze — okazać... A uzyskanie owego dowodu winniśmy temu oto cnotliwemu kawalerowi — wskazał na Gosławskiego —  który z zaparciem się siebie przy onym piekielniku trwał, na opinię niedbały, aby przy okazji zdarzonej sprawie ogólnej się przysłużyć. Odezwy te w papierach Kostki nalezione...
Tu wyjął plik papierów i na stole położył. Rzucili się je czytać...
— Zdrada potworna! Zdrada!! — zahuczała izba. Pan Zdanowski — gdy pierwsze słowa odezwy głośno przesylabizował:
»Bohdan Chmiel...nicki... wiadomo czyniąc... wszystkim poddanym Korony...« — począł jak tonący trzepać rękami w powietrzu, po czym runął omdlały na ziemię. Skoczyli go ratować. 
 
  
    
 


   
 
 

 


Panna Zofia stalą blada, bez kropli krwi w obliczu, cisnąc obiema dłońmi serce, które biło gwałtownie; widziało się, i ona lada moment padnie. Poskoczył ku niej Gosławski...
Odepchnęła go oczami — i, słaniając się koło ścian, przeszła do swej izdebki. 
 
  
    
 


   
 
 

 


VI
 
Znalazłszy się w swej izdebce, panna Zofia czołem opadła na łóżko i długo trwała w półomdleniu, jedyne to mając czucie, iż zsunęła się raptem w jakowąś przepaść okrutną.
— Nic — nic — jeno ciemność... runięcie nagłe wszystkiego... Gdybyż już śmierć litosna..
Zwolna do zmysłów przychodząc, jęła przez ból wstający uświadamiać sobie ogrom klęski, jaka ją w otchłań strąciła.
Wszystka stateczna ufność, uczucie najczystsze, — jedno, co prawdą w przemijaniu czasu rozumiała, byłożby kłamu igraszką?... Byłożby białe czarnym, niebo piekłem, sam Bógże by pociemniał?
— Matko Ludźmierska, ratuj! — wołała obłędzie myśli, w mroku okrutnym tonąca.
Na czym się oprzeć? Gdzie stanąć? Osuwa się wszystko, czego myśl się do chwyci. Całyż świat zdradnym trzęsawiskiem? Topielą wiary i ducha?...
Cóż pewniejszego było nadeń? a oto... Serce pomyśleć się wzdraga. On — którego w jasności duszy Wypieściła, którego uwielbieniem pod niebo wyniosła — 
 
  
    
 


   
 
 

 


byłżeby czarniejszym niż szatan... (słowo się lęka siebie)... — Matkobójcą?
— Zdrada! zdrada! — brzmi w mózgu jej zbolałym, jak wyrok straszny, haniebny, cięższy stokroć od wszelkich kar i śmierci. Poczynają się zlatywać i krążyć ponad jej bólem obłąkaną myślą kruki czarna: dowody, pisma, oskarżenia...
Jakież to są?... Ośmiela się wbrew zagrożą klęski spojrzeć na nie —:
Zamek bezprawnie zajęty... Pobicie wojska biskupiego... Uniwersał królewski z obozu... I to najcięższe, co krew ścina — z wrogiem ojczyzny zmowa...
Wyraźnie krwawią się w jej mózgu jak ogniem wypalone słowa:
»Bohdan Chmielnicki, wiadomo czyniąc wszystkim poddanym Korony«...
— Zdrada to jawna.. — Nie! nie!
Gdy rozum musi stwierdzić w bólu, jak na tortury dowodem onym pociągany, rzeczywistość okrutną — serce uwierzyć nie chce. Lecz otrząsnąwszy się z upadku, wbrew i przeciwko wszystkiemu mężną gotuje obronę...
Zwołuje wszystko zbaczone, co by tu zaważyć mogło — pamięcią wierną, na jotę nie omyloną, przechodzi rozmowy one, których prawdy wyspowiednej nic osłabić nie zdoła.
Poczynają przed mrokiem jej duszy zbawcze pojawiać się brzaski. Jak rozwidniała wieszczbę, której wonczas nie przeznała, słyszy w sercu wyrzutem wrotnym jego słowa: 
 
  
    
 


   
 
 

 


— Przyjść może czas, że stanę się światu ciemny... że mnie najbliżsi opuszczą... że zdrajcą może mnie nazwą...
Tak też i stało się...
Lecz ten oczywisty, groźny, niczym nie odparty dowód: odezwy Chmielnickiego!...
Znów ciemność zesunięta pokryła zbawcze przebłyski. Raz je zejrzawszy męstwem wiary jako szczeliny świetlne w ścianach kaźni, nie traci ufnej nadziei. Poczyna rozumem serca w mroku omacznym śledzić...
— Któż to te odezwy odkrył?... Gosławski... człowiek lichej konduity i osobistą zemstą kierowany...
Pomni, jak się odgrażał... Jemu to raczej podobne... Owe postaci nieznane, które tu doń do oficyn na konszachty tajne przychodziły...
I czy odezwy te naprawdę w papierach pana Kostki znalazł? — A gdyby nawet... Dziady wędrowne, jak mówiono, po odpustach, jarmarkach siały nimi... Więc mógł je mieć... Odezw tych jednak pan Kostka nie rozrzucał — a swoje uniwersały wydawał...
Snop światła przedarł mroki... Dowód ten straszny nie jest więc dowodem! Jasno już teraz serce widzi.
— Jakoż oni mogli tak snadnie uwierzyć?... Nastrojenie było — oto przez to...
Ku onym więc pierwszym oskarżeniom bystrość zmężniałego już serca obraca...
— Zamek bezprawnie osadził... o co z ks. biskupem zatarg. Pan Zdanowski lekce tę rzecz sądzi. Lecz wieści one z obozu... popłoch tam... uniwersał króla... wysłanie jedenastu chorągwi, mimo przez ten ubytek uszczuplenia przed rozprawą sił... 
 
  
    
 


   
 
 

 


— Skądże ten strach, i ta zawziętość niezwykła księcia wuja biskupa?... O zamekże tu chodzi? 
Gdy nad tym myśl upartą waży, nasuwają się jej przemożniejszym o wiele znaczeniem: wici — uniwersały — chłopstwo dokoła ruszone... i to, co z powietrznego dzwonienia do wiedzy czucia dochodzi: — zapowiedź burzy bliskiej...
A przez oną skłębioną, rdzawą chmurową ciszę słyszy słowa... »czy Waćpanny to, jako szlachcianki, nie zlęknie ?...«
Strach ją istotnie przejął.
— Przeciw szlachcie... więc przeciw Rzeczypospolitej! Nie równaże to zdrada?
Znów mrok zachodzi. Znowu osuwa się w przepaść... Ból jeno mniej okrutny: krzywdę bo już osobistą, przez stanu szlacheckiego zagrożenie, czuje. Całą siłą, w dumie rodnej zranionego serca, wgłębia się w osąd ten ostatni.
Anioły uczuć nad nią walkę toczą... Szlacheckość — dom to jej przecie. Pamięć matki najświętsza — w trwożnej czci oglądane portrety przodków — we krwi dumy wysokiej słyszana z opowieści prostych sława dziadów... W kątach żelazne zbroice, legendami po nocach straszące... Zegar wiekowy — sędzia i mierzyciel czasu... Kantorki dziwne — ołtarzyki — pełne tajemnych skrytek... Fotele wyzłacane, szafy o dziwnych gryfach... Wszystko to przywiązaniem dziecka na zawdy ostało jej bliskie — i wraz z bezpieczną, nigdy już niestety niepowrotną atmosferą komnat, z wszystkimi obyczajami, z całą tradycją 
 
  
    
 


   
 
 

 


wieków weszło w jej pamięć krwi i stało się połową jej duszy.
A drugą połowę wzięła wieś umiłowana, która oto na dom jej zagrożeniem wstaje.
Dwie połowy jej duszy — dwa światy — we wrogiej ze sobą kłótni... A jedność są — Ojczyzną... Gdybyż stanęła ponad nimi tęcza połączona, Zgoda... Życie by już z radością w ofierze...
— Sielanki to są: ta wieś twoja — i ta tęcza jednania... O zgodzie głównie krzywdziciel rozprawia, aby tym snadniej rozbrojonego przytłamsić... Ojczyzna?... strzępka jej chłopu nie staje. Pycha panów wzięła ją pod się z kretesem. Chłop tedy zgłasza równe do niej prawo.
— Prawoć większe ma, kto jej broni. Szlachta zawdy była jej puklerzem. I dziś — nie jestże prawie wszystka u jej zagrożonych granic — nie stanęłaż tamą żywą groźnej od wschodu powodzi?...
— Tama spróchniała — nie zdzierży! Czerw stoczył naród szlachecki. — Lud stanie zwycięską tamą!... — Słyszy oto ze wzgórza wichrem miotane płomienie.
— Lud na arenie dziejów?... Lud narodem?... — przenikła ją myśl jako błyskawica.
Sercem — w olśnieniu nagłym — zrozumiała... I zrozumiała teraz słowa jego:
— »Za jasne światło gromów dla oczu dzisiejszych... Są czyny wybiegające poza czas...«
Jak równie i to, że »stanie się światu ciemny... że go najbliżsi opuszczą...« 
 
  
    
 


   
 
 

 


— Choćby wszyscy... Serce rozumiejące nie zawiedzie.
Powstała duchem silna, choć osłabiona w ciele.
Gdy ku Czorsztynowi myśl obróciła zjaśnioną, zadrżała w sercu... Przyszły jej oto na pamięć słowa kanonika, półświadomie, w uwadze listem zalękłej, przyjęte: o siłach znacznych, przez biskupa wysłanych pod Czorsztyn... »Na jutro rano tam staną« — zapewnił.
Nad niespodziewającym się niczego na zamku nagle niebezpieczeństwo zawisło... — Ostrzec! Uprzedzić!
— Lecz jak? Przez kogo? Czas zbyt krótki. I za ważna to rzecz, by ją przypadkowi, ludziom zawodnym powierzyć.
Niedługo zastanawiała się.
— Sama pójdzie. Sama go uprzedzi.
Przeszła na drugą stronę dworku, by się o stanie zdrowia pana Zdanowskiego dowiedzieć. Leżał w łóżku; golarz wezwany z miasta krew mu puszczał; czuwał przy nim pan Chrząstowiecki.
Uspokojona z tej strony, udała się do pokoiku służebnej, której nie zastawszy, wzięła chustkę jej wieśniaczą, zaodziała się i niepostrzeżenie wymknęła się przez furtkę ogrodu.
Spało już Miasto, gdy w rynek z mostu wchodziła; jeno stukały w dali kroki wartowników, a naprzeciw, w rogu rynku, w gospodzie Węgra dudniały za światłem szyb pijackie hukania. 
 
  
    
 


   
 
 

 


Skręciła za torem traktu w ulicę Waksmundzką i wkrótce znalazła się w otwartej pustce za miastem.
Gościniec widno było, gdyż księżyc, mało z pełni, przesłaniały dość rzadkie, porwane obłoki, — lecz niesamowitość tego właśnie półświatła zmiennego, pustka dokolna, daleka i niepewna droga zatrzymały ją wahaniem przez moment.
Dumała już, czy nie zawrócić. Lecz pomyślenie wagi rzeczy pchnęło ją odważnie naprzód. Nawet przyśpieszyła kroku, by na czas do celu zdążyć.
Niepokojące zsamotnienie, które w tej ciszy dokolnej trwożyć by ją mogło, odpędziła tą myślą jedyną, iż musi przed świtem do Czorsztyna dojść. Musi uprzedzić pana Kostkę — niech się, co chce, dzieje — by niespodzianość niebezpieczeństwa uchylić — a tak on już sam, ufa, radę znajdzie, co za najściem przewagi uczynić.
Przestronność pól zwęziła się — poczęły się pojawiać budynki po obu stronach gościńca: — weszła w dziedzinę waksmundzką.
Wkrótce wieś się straciła. Wyjawił się z prawej strony cmentarz, murem niskim i bramą łukową tuż poza rowem gościńca.
Gdy cmentarz ów już mijała — pojrzy z nagła w prawo — i widzi: dwa cienie przeskakują przez mur i suną przez rów ku niej...
Zmiertwiała wszystka. Jednak w tymże momencie sprawdziła, iż to cienie drzew cmentarnych; zaś przyczyną ich ruchu chmury rwane, przez księżyc sunące.
Otużała, pośpieszyła dalej. 
 
  
    
 


   
 
 

 


Echo zlęknienia jednak długo w sercu czuła.
Znów pola wokół pustką ją objęły. Znów milę ubiegła sporą, nim do osiedli Ostrowska zdążyła. Przejście przez wieś, choć uśpioną, było jej wytchnieniem.
Poza Ostrowskiem trakt się dźwigał na dział; już też, niezwyczajną drogi pieszej, znużenie jęło słabić. Popędzała ją myśl, wciąż obecna w sercu, iż zadanie tak ważne ma spełnić. Tym się krzepiła również, iż według swego uważania pół drogi minęła, a gościniec pocznie się teraz zniżać ku dolinie.
Jakoż z działu, gdzie krzyż stał i rozstaje kępą drzew straszyło, gościniec odginał się w dół ku wsi Łopusznej.
Raźniej zeszła w dolinę. Gdy mijała opodal bielejący dworek pana Lisickiego, psy, poczuwszy ją, wypadły z charkiem i jazgotem wściekłym na gościniec. A miał tego pan Lisicki cały niemal kierdel. Na szczęście, będąc kilka razy z panem Zdanowskim w Łopusznej, znała paru psów z imienia. Te poczęła przyzywać — a gdy podeszły, i drugie już zelżyły w srogości.
Przestraszyła ją jednak ta napaść i obawnie już szła dalej, tym bardziej, że zaczynały się lasy harklowskie, i gościniec jak w puszczę w nie wnikał.
Uszła już lasem spory kęs, między ciemnymi ścianami tajemnicy i znalazła się właśnie na skręcie gościńca, gdy dobiegły ją z lewa pijane pohukiwania i tupoty koni.
Trwogą zjęta, rzuciła się bez namysłu w las. Raczej zwierza już spotkać niż niepewnych ludzi. Mniemała też, że przetnie wprost po cięciwie leśnej, gdyż tu gościniec łuk czynił, a tak drogę jeszcze skróci. 
 
  
    
 


   
 
 

 


Oddaliła się znacznie, gdy z traktu śpiew, ją dobiegł:
Jedzie wojsko od Czorsztyna — Matko moja, poznaj syna! — Jakże ja go poznać mam — Kie ja biedna, a on pan...
Widać z drużyny jakiejś junacy, wracali z karczmy »Spod Huby«.
Jeźdźców odgłosy przepadły — i włada lasu ją objęła.
Dziwnie działo się przed oczami... To cienie czarne zsuwały się z drzew i kryły ziemię — to światła nagle zaświecały. Wszystko to w jakimś umówionym, tajemnym milczeniu. Stąpania jej zdawały się świętokradczo przerywać ten dziwny, niepokojący obrządek.
Starała się ściszać kroki i jak najmniej uwagi na się milczenia okólnego zwracać. Jednak z drżeniem postrzegała, że światła ukazują ją cieniom — cienie znakami umówionymi wydają — a drzewa groźnym spoważnieniem sądzą.
W momencie pewnym trzask gałęzi —— tuż przed nią — rozerwał ciszę...
Lęk jej rozszerzył oczy. W rozbłysłym właśnie świetle dojrzała jeszcze kudłaty zad, w cień wsiąkający.
Z trwogą postępowała dalej. Przyszło jej teraz na pamięć wszystko, co słyszała o wilkach i niedźwiedziach z tychże harklowskich lasów. Wydawało jej się, że lada moment coś zza drzew ku niej wyskoczy — bała się w świetle pokazać — a w cieniach jawiły się jej przerazią częstą zielone ognia ślepiów. 
 
  
    
 


   
 
 

 


Wszystkie pamiętne modlitwy zszeptała — Matce Boskiej Ludźmierskiej i swojej Pieniążkowickiej oddawała się gorąco w opiekę.
Las rzedniał. Poręby się odsłoniły. Wytchnęła z trwogi okrutnej. Ból też nieznośny, jaki jęła uczuwać w stopach, odwrócił jej od strachów uwagę. W ciżemkach lekkich była wyszła, zapomniawszy o zmianie obuwia — i teraz, gdy przez las szła, przez mchy wilgotne, zacieki — ciżemki one w niwecz poszły — ostała prawie boso. Nie uważyła tego w lęku leśnym, lecz teraz, gdy poczęła iść przez łomy wrębu, ból ją pamięci przywrócił. Za nic jednak nie zawróciłaby ku ścianie leśnej. Poczęła więc przedzierać się przez wrąb, przez gęste zapory łomów, to przez srogie wężowiska ożyn, raniąc białe kwiaty stóp o zdradne podłoże.
Poręby wnet się skończyły. Przejął ją znów las wysoki. Czekającą tu w schronie cieniów trwogę przesłoniła myśl trwożniejsza: iż pobłądziła... — Gościniec dawno powinien by być, a tu ani wieści...
Zapewne, gdy ów strach ją w lesie co minionym opadł, dawszy mu uwagę wszystką, zmyliła kierunek.
Skręciła tedy na prawo, jak jej pchnięcie trwogi doradziło. Uważywszy po jakimś czasie, że źle idzie, w przeciwną rzuciła się stronę. Znów po chwilach kilku zawróciła. Gorączka trwogi, gdy czas się krócił, w niej rosła. Poczęła biec jak w obłąkaniu, aż wyczerpana do znaku na podściel leśną padła.
Łzy rozpaczy rzuciły się jej z oczu.
— Nie zdąży... i sił już nie ma...
A przygasłe światła powiadały, iż noc uchodzi. 
 
  
    
 


   
 
 

 


— Najświętsza panno Ludźmierska! — jęczała Zofia w ostatniej serca niedoli.
Niedoli serc przykłonna, ulitowała się Panienka Ludźmierska swej wiernej wyznawczyni i dłonią łaskawą, w której berło dzierży, szum od Dunajca ku niej przygarnęła... iż zadzwonił w jej uszach otuchą — siły upadłe budząc 
Podniosła się, omocniona, i, nadzieją wstała prowadzona, ku onemu szumowi zbawiennemu szła... Wkrótce nad brzegiem Dunajca stanęła. A poza nim, naprzeciw, zobaczyła radością ócz jakby drugą przygasłą rzekę — gościniec.
Bez namysłu zsunęła się z brzegu, i wody Dunajca, szczęściem szeroko tu rozlane, przeszła. W chwil parę znalazła się już na torze gościńca, który wiódł, jak poznała, do dziedziny Maniów.
— Więc to już blisko... O Boże! Matko Ludźmierska, dzięki...
Dnienie na niebie wstawało.
Ruszyła spiesznie, wyciskając krwawe ślady stóp w pyle gościńca.
Minęła wkrótce Maniowy i — gdy za gościńcem podniosła się na przechyl zakrętu — obaczyła opodal, na brzasku rozwidniałym nieba, ciemne baszty Czorsztyna...
Serce jej drgnęło radośnie:
— Oto już cel...
Ostatek sil zebrała i szybko po równi traktu ku stopom skalnym dążyła.
Gościniec kurczył się szybko — skały występowa 
 
  
    
 


   
 
 

 


ły — już jeno kilkaset — już jeno kilkadziesiąt kroków...
Doszła do skał, które — tuż przed murami  z obu stron traktu wstające — bramę niejako wstępną utworzyły... 
Raptem serce w niej zamarło — nogi się ugięły...
Ujrzała przez oną bramę — w świetle świtu — otaczającą zamek dragonie... 
 
  
    
 


   
 
 

 


VII
 
Gdy świt jasny wstał — a było to we czwartek, na dwa dni przed św. Janem — zobaczono z zamku z przerażeniem rozwijające się koło murów wojsko...
Czym pilniej o tym dano Kostce znać, który kazał bramę zgotowanymi belki, jako też kamieniami z dziedzińca tarasować i, ubrawszy się szybko, zeszedł na dół, by z murów z bliska siły oblężne policzyć.
Uważył wojska onego do dwóch tysięcy ludzi. W czym nie o dużo się zmylił — gdyż pan Jarocki tyleż pod Czorsztyn przyprowadził jazdy, z dodatkiem dwustu Jordanowych ludzi, których z drogi, w rozpłoszeniu potkanych, zawrócono.
Nie spodziewał się zaiście Kostka tak rychłej, po onegdajszej odprawie, napaści. Ludzi też większość w różne strony, właśnie za dotyczącymi obrony sprawami, jako i tych naprzeciw Orawca, porozsyłał — tak że w tym czasie znajdowało się w Zamku trzydziestu wszystkiego chłopa i pięć niewiast.
Bawił też ninie na zamku zaproszony przezeń listem marszałek Łętowski — był również, wczora pod noc z raportem przybyły, onże od szubienicy w Mieś 
 
  
    
 


   
 
 

 


cie przez Kostkę wybawiony i dowództwem oddziału zaufany, Wasyli Czepiec.
Szczupłość onej załogi wobec takiej przewagi oblężnej mniej jeszcze trwożyć mogła niż brak amunicji. Orawiec, po nią wysłany, dotąd nie powrócił.
Mimo to nie stracił Kostka zwykłej swobody umysłu, a zarządzeniem obrony skutecznej się zajął. Osobiście dopilnował umocnienia bram, kazał belki i głazy przysposobione na mury powydźwigać, w strzelnicach koło dziedzińca od wschodu, gdzie atak mógł być ważony, strzelbę jaką miał rozsadził i przechodząc się po plaży murów baczenie pilne na ruchy napastników dawał.
Rozedniało już zupełnie.
Pojawił się na murze Łętowski. — Z życzeniem dnia dobrego do Kostki się zbliżył.
— Dobry mamy dzień — odrzekł wesoło Kostka.— Oto gości nam niespodzianych Pan Bóg zdarzył — wskazał na stoki zamkowe.
— Widzę — zachmurzył się Łętowski, oczyma uważnymi siły oblężne taksując.
— To już poważna, nie śmietankowa wyprawa, i żołnierz jak wybierany. Wielce widać księciu biskupowi o zdrowie nasze chodzi. Winniśmy mu być wdzięczni, że nas tak szacuje. To jeno przykro mi, że ta przeszkoda zdarza się akurat podczas waszej, panie Marszałku, gościny.
— O toć fraszki. Na to ja sie już stroił. Przykra może być ino niespodzianość...
— Inaczej wczora planowaliśmy.. 
 
  
    
 


   
 
 

 


— A no, mieliśmy im iść naprzeciw, to oni ku nam wybiegli. Coż pan Pułkownik wobec tego duma?
— Dumam ich przyjąć, czym możność pozwoli.
— Prochów pono mamy skąpo.
— Toć to jedyne zagrożenie. Co zaszło, iż Orawiec na czas się nie jawił, wyrozumieć nie mogę. Obawiam się, by teraz wracając nie wpadł im wkręcę. Dowiedzieliby się rychło o naszym kłopocie.
— Postrzegał sie będzie, jak o oblężeniu zasłyszy. Sił poblisce nie mamy, przy których pomocy mógłby sie przez pierścień ów do zamku przedostać?
— Siły wszystkie gotowe ku Dunajcowi pociągły. Takoż drużyny Łukaszczyka i Czepca, który mi o tym meldował. Sawka jeden może być w harklowskich lasach, o ile dalej nie pomknął. Na św. Jana, jak było rzeczonym, tu mają stanąć. Tymczasem musimy z tą znikomą garstką — wskazał ręką — oprzeć się dwom tysiącom.
— Trista zjadło... My sie tu głowimy, jak dać przemocy odpór — a tam w Dunajcu czerniawa!... Chłopów tela, że samą pojawą wojsko by sześciokroć większe ozgromili.
— Na szczęście jazda to jeno. Będziemy ich trzymać przez dni parę, a tymczasem z siłami Chowaniec nadciągnie...
— Czyby nie można jako dać znać do Dunajca?
— Pomyślimy nad tym z zapadem nocy. Choć zamek widać szczelnie otoczyli. Ale i tak, mniemam, wieść sama o oblężeniu nas tu do Dunajca dojdzie...
— Czyby też, Ich Miełość, nie próbować układów z onymi — aby czas zeszedł... 
 
  
    
 


   
 
 

 


— Wątpię, czy się na to chwycą. Pośpiech im widać w myśli. Na tym całą wyprawę zasadzili. Próbować jednak możemy.
To rzekłszy, przechylił się za mur i zwracając się do najbliżej stojących żołnierzy huknął w dłonie:
— Hej tam, dragoni! Sam tu bliżej!
A gdy dwóch z nich, po chwili wahaniaj, po pochyłości stoków podjechało:
— Czyja to dragonia? — spytał.
— Księcia biskupa! — brzmiała odpowiedź.
— Kto komendant?
— Pan pułkownik Jarocki.
— Powiedzcie panu pułkownikowi, że komendant zamku prosi go na rozmowę.
Jeden z nich kopnął się na dół — niebawem na stok powrócił.
— Pan pułkownik powiada — zawołał — że na rozmowy czasu nie ma...
— Cale niegrzeczna jak na kawalera odpowiedź. — Nie oddacie, mówi, zamku dobrowolnie, to go
siłą dostanie.
— Niechaj dostaje!... Widzisz, panie Marszałku, jaki nam respons przysłali. Jeszcześmy im potuchy przydali swoją niewczesną skwapliwością.
— Tedy będzie, co Bóg da — mruknął Łętowski.— nic se ni mamy do wyrzutu. Kieby ino Chowańcowi dać znać...
Tymczasem pan Jarocki oblężne począł działania. Z części sił swych utworzył łańcuch wartowniczy wokoło murów; część większą dragonów spieszył i obsadził nimi skały wszystkie i wyniosłości naprzeciw bra 
 
  
    
 


   
 
 

 


my wjazdowej, skąd też wnet rozpoczęli gęstą palbę ku murom.
Kostka przykazał ludziom swoim oszczędzać kul i prochu a strzelać jeno w potrzebie koniecznej, gdyby atak ku bramie się zbliżał. Przeto mury milczały, jakby nikogo za nimi nie było; głucho odbijał się od ich martwości huk muszkietów i osyp kul, które, szkód nie czyniąc, wapno jeno obtłukiwały.
Trwała ta strzelanina próżna — z przestankami aż do zapadu słońca.
Pod wieczór Kostka — w przypuszczeniu, iż nocą zechce pan Jarocki zamek szturmować, kazał na mur wytoczyć beczki ze smołą, kępy kamieni przystroić, belki, drągi, co jeno dla odparcia napaści mogło się zdać, i trwać załodze wszystkiej w pogotowiu. .
Noc jednak przeszła spokojnie, na czuwaniu.
Zamierzał Kostka za nastawaniem Łętowskiego wysłać człowieka z wieścią do Dunajca, lecz wobec gęstości straży, która się na noc zdwoiła, i wyraźnego niepodobieństwa przedostania się przez pierścień ogni, zamiaru tego poniechał.
Nade dniem zasłyszano ruch jakiś w obozie oblężniczym; mniemając, że atak się przygotowuje, czujność na murach zdwojono.
Gdy świt rozednił świat, Kostka zobaczył w wystąpionych skałach naprzeciw grupę górali, niby swoich, w nieruchomości jak przykutych, ku murom obróconych.
W zdziwieniu, zwracając się ku obok stojącym strzelcom i grupę ową na skałach wskazując:
— Któż to tam? — spytał. 
 
  
    
 


   
 
 

 


Przysłonili dłońmi oczy bystre...
— Orawcowi to ludzie! — krzyknęli. — On sam!... Jasiek! — poczęli nań wołać.
Ujrzał i Orawiec swoich... zatrzepotał się jak jastrząb ze związanymi skrzydły, zakwilił — i oczy krwawe, nieszczęśliwe, utkwił w postaci widnej Pułkownika.
Zaiście w srogiej nalazł się niedoli.
— Że jest postronkami skrępowan, na szyd wystawion — to nic. Jeno że przez jego nieszczęsną przewinę zamek oto zagrożon... Żeby był dzień wcześniej przybył... ten dzień jeden akurat, który »Pod Hubą« zbawił...
Krwawe teraz czynił sobie wyrzuty.
— Bezbronnych na łup ostawił... Ludzi i amunicję stracił... Ufanie Pułkownika zawiódł... Jakaż kara może być nań dość sroga? Jużby tortury wszelkie, ba śmierć samą z lekkim frasunkiem zniósł, kieby się to odrobić dało...
Ogarnął go w drodze starosta lubowelski, który z trzystu ludźmi i dwoma działami dziś nade dniem pod Czorsztyn dociągnął.
Skrępowanych ustawiono w skałach naprzeciw bramy zamku, na szyd oblężonym, działa za ich osłoną umieszczając. — Mógł stąd widzieć Orawiec wszystko, co się na murach działo, nic nie mogąc. I tkwił jak pod wyrokiem: pod oczyma sądzącymi tamtych i tych, dokoła siebie związanych. Istnie był jak jastrząb zbity, z opadłymi skrzydły, z strzępami złamanych lotek, z krwawymi obręczami ócz, lutości godzien.
Z dniem powstałym nowe siły przybyły w sukurs 
 
  
    
 


   
 
 

 


Jarockiemu. Nadciągnęła, z Krakowa za nim wysłana, piechota siewierska: dwieście ludzi z dwiema harmatkami, pod wodzą Rachwalskiego. — O śródpołuń przybyło spod Muszyny z dóbr biskupich również dwiesta ludzi i sześćdziesięciu strzelców górskich, t. zw. harników. Nadciągło też kilku panów z hajdukami swymi. Siły oblegających wzrosły przez to do trzech tysięcy ludzi.
Dokoła zamku powstał ruch. Piechota szykowała przyrządy oblężnicze. Zaciągano na skały harmatki...
Kostka musiał patrzeć bezsilny z murów na te przygotowania naoczne. Nie miał amunicji, by przeszkodzić.
O jedenastej rozpoczęto ze skał naprzeciw ogień. Zadymiły się stożące się przeciw murom Skałki. Każdy załom, zachylenie kryły atakujących.
Palba muszkietów zalewała grzechotem dziedziniec, dźwięczała po oknach baszt; kule działowe ze stękiem uderzały w mury, krusząc przyczoły strzelnic, czyniąc wyrwy. Huk wielowtórnił strzały.
Z murów nie odpowiadano. Skryci za osłoną, strzelcy gotowi stali na odparcie szturmu. Lecz naprzeciw tak oczywistej, hukiem zdwajanej przewagi, gdy rachowali się oczyma w sile, duch w nich słabnął.
W południe ogień wzmógł się do nawałni. W ścianie górnego zamku szyby wszystkie padły — baszty oczodołami wystąpiły — w murze górnym tu i ówdzie zaświeciły szczerby. Odpryskiem skał przymurza ranionych strzelców paru.
Ustawiono działa dwa wprost przeciw murom i, nakierowawszy je celnie, poczęto bić w bramę. Poczęły 
 
  
    
 


   
 
 

 


się szczypać grube tarcice jodłowe, żelazem nabijane. Widnym było, że brama wkrótce ustąpi.
Nie widział Kostka możności utrzymania obszernego dziedzińca dolnego garstką swych ludzi. Jedyna rada: opuścić mury zewnętrzne i trzymać się w górnym zamku, nim odsiecz nie nadejdzie.
Kazał więc bydła część, wystarczającą dla żywności, ze stajen dolnych przeprowadzić na górny dziedziniec — po czym ściągnął ludzi z murów i zakoleniem pod osłoną krytego przymurza przewiódł ich na górny zamek.
Już też czas był najwyższy. — gdyż, wraz z zaparciem bramy w zamku, brama w dziedzińcu na dole runęła.
Wkrótce fala oblężnicza wpłynęła do wnętrza twierdzy.
W zamku na gwałt zawalano bramę od środka z dziedzińca, znosząc meble, marmury, co jeno dało się znieść, i gotowano się spiesznie do obrony.
Oblegający, widząc tak łatwo dobytą twierdzę zewnętrzną, wiedząc też o niedostatku kul i prochów w zamku, rzucili się z drągami i siekierami do wyważania bramy.
Kostka postawił strzelców w oknach ponad bramą i kazał razić szturmujących.
Ze stratą odstąpili. Więc szykować poczęli drabiny, ostrwie wysokie, by równocześnie i do okien dostępnych szturmować.
Kostka miarkując zamierzenie owo porozdzielał swych ludzi; po kilku usadził w niższych oknach baszty, gdzie i Łętowski z flintą zajął stanowisko, resztę, 
 
  
    
 


   
 
 

 


kilkunastu strzelców, rozstawił w galerii przechodniej nad bramą, zdając nad nimi komendę Czepcowi.
O śródwieczerz przypuściła szturm na zamek piechota siewierska, zaganiana z tyłu klątwami Rachwalskiego.
Odparto ją strzelbą gęstą z okien — gdy Kostce dano wiadomość, że kul brakło. Kazał tedy gonty z dachu odbijać, gwoździe wyjmować i do strzelby zwijać, ołów z okien topić i lać kule, w czym niemało pomocne były dziewczęta z kuchni pod przewodem Róży.
Za nadejściem nocy ataki oblegających nie ustały. Pod osłoną nocy ludzie muszyńscy naznosili drzewa smolnego i chrustu i próbował bramę chytrze podpalić; szczęściem, rozeznała to czujność Kostki, i ogień z góry z okien ich odstraszył.
Kazał Kostka beczki ze smołą na baszty wynieść i zapalić, a to: aby poruszenia oblegających uważać, a zarazem powiadomić Sawkę i Chowańca — gdyby ci już w drodze, jak się spodziewać należało, byli — iż zamek w niebezpieczeństwie.
Na czuwaniu nieustannym i odpieraniu szturmów zeszła noc z piątku na sobotę.
Rano uwiadomiono Kostkę, że i proch już wyszedł. A odsiecz spodziewana nie nadchodziła.
Tedy Kostka uczynił z Łętowskim naradę.
— Nie rozumiem, panie Marszałku, co za przyczyna być może, iż Chowańca dotąd nie widno. Musiały go dojść działa i ognie ze zamku...
— Jać też nie mogę pojąć — głowił się Łętowski — czemu to opaźnianie przypisać. Miał zaraz na drugi dzień ruszać..i 
 
  
    
 


   
 
 

 


(Czemuż, nieszczęsna Różo, tchnień przeciwnych nie słuchałaś w drodze, nim stanęłaś na zamku gościną?... Twoje zgubne uroki zaważyły tu srodze — iż niewiedna, stałaś się Losu przyczyną...)
— — cóż i Sawka się nie oznajmia — rzekł w zadumaniu Kostka. — Na niego naprzód liczyłem.
Nie mógł też Kostka wiedzieć, że Sawka, przymknąwszy ku Dunajcowi, stał już z drużyną swą pod rozkazami Chowańca, jako namiestnika Łętowskiego.
— Co czynić, Wasza Miełość — marszałek się schmurzył. — Siedmi ludzi mamy rannych, reszta ledwo na nogach sie trzyma...
— Co do mnie — dźwignął głowę Kostka —. postanowiłem bronić się do upadłego.
— Ba, upadliśmy już, widzę...
— Nie! Dopóki ta dłoń szpadę dzierży... Zresztą odsiecz musi nadejść. Dzień ten jeszcze wytrzymać.
— Prochu ni mamy. Może by zaproponować im przerwę dniową... że to dziś święto wielgie... katoliki są przecie...
Kostka pomyślał krótko.
— Zawodne to, ale na Waści życzenie...
Wychyliwszy się z okna, chustką na szpadzie począł machać. A gdy ludzie Jarockiego, sądząc, że to znak poddania, zbliżyli się pod basztę, zawołał z góry ku nim:
— Powiedzcie pułkownikowi swemu, iż komendant zamku, przez wzgląd na św. Jana, którego dziś mamy, proponuje zawieszenie na ten dzień wojennych działań. Jarocki w odpowiedzi pchnął siły nowe do szturmu. 
 
  
    
 


   
 
 

 


Porwie się Kostka do obrony... W braku strzelby zamilkłej każe posadzki marmurowe rwać — kamienie z bruku dziedzińca wyważać — ukrop dziewkom warzyć i donosić — i, zachęciwszy słowem ognistym załogę a ducha jej dodawszy zapewnieniem, iż odsieczy inoino patrzeć, sam w zagrożonych miejscach czynnie staje, przykładem osobistym do obrony zaciekłej pobudza.
Jarocki, wiedząc o spodziewanej odsieczy, wszystkie siły wytężył, by ją uprzedzić. Kazał bić z dział do zamku — raz po raz nie bacząc na straty szturmy zawzięte ponawiał — a z okien baszt spadały cegły, kamienie, lał się ukrop, rażąc okrutnie ludzi, których śmiałość ku murom zbliżyła.
Podziw brał Jarockiego jako żołnierza dla bohaterskiej obrony tej garstki i jej wodza. Lecz też, jako żołnierz, rozkaz miał w pamięci: za wszelką cenę zamek wziąć i herszta onego ująć. Zaciął się, że tego dokona— a Kostka, mimo, że znów rannych paru z załogi szczupłej ubyło, sam ranny w skroń odłamkiem skały, czoło chustą owiązał i pierwszy wszędy był, gdzie nacisk szturmu uderzał — tu i tam w momencie się jawił — wielokrotnił się zlęknionym oczom szturmujących — i z prawdziwie lwią rzutnością a wzgardliwą determinacją bronił się do ostatniego.
Stawał przy nim Łętowski radą i ręką, a spokojem swoim i powagą wieldze potuchy słabnącym dodawał.
— By ino przetrwać to najcięższe — mówił — by ino przetrwać! Ono tu minie przecie, ono sie tu przewali...
Niezastąpioną w chwilach tych najcięższych okaza 
 
  
    
 


   
 
 

 


ła się Róża. Opatrywała rannych :— posiłek, wino krzepiące ludziom donosiła — kamienie, ukrop z dołu na górę dźwigała — a w momencie ataków stawała do obrony — jak płomień rzucała się od okna do okna, chłopów odwagą wstydząc 
Tak szła godzina za godziną w zaciekłej, nieustannej zmodze.
Z południa już znacznie było, gdy zaprzestano szturmów, z dział jeno bijąc w mury.
Ludzie w zamku nieco odetchnęli. Łętowski ku kuchniom poszedł. A Kostka — jak stał przy oknie baszty, wsparty na framudze muru, opuścił głowę ranną na rękę i zmęczeniem zniewolony zasnął.
Tedy to Czepiec w galerii przechodniej nad bramą strażujący jął strzelcom zesłabionym na rozum tłumaczyć:
— Doczekamy my tu końca, psia jego mać. Nie utrzymamy sie, to widne — prochu ni kuł ni ma. I kieloż nas jest naproci tysiącom? O odsieczy jakiejś pra
wią — howno bude, nie odsiecz. Tu wyzdychamy marnie, a jak nas żywcem wezmą, to widno, szczo nas czeka — pokazał ręką na szyję.
— To coż mamy robić? — ozwały się popłoszone głosy.
— Musimy o sobie radzić. Co nas tam czuże sprawy... Szczo nam pany — naj ich czort woźmi!
W te razy — jakby diabeł sam przyzwany pomoc im oznajmia — usłyszeli spoza murów gwizd sekretny, wiadomy zbójnikom.
Wychylił się Czepiec z okna — za nim sciekawieni drudzy.  
 
  
    
 


   
 
 

 


Kilku harników biskupich z dóbr, muszyńskich stało naprzeciw.
Wiadomo, iż harnicy owi często się ze zbójników byłych rekrutowali. Tak i tu zdarzyło się, że było wśród. nich kilku z dawnej drużyny Czepcowej. Ci, w porozumieniu z komendantem, wzywali dawnego swego herszta i krajana — bo równie z ruskiej, jak oni, był wsi na rozhowor.
Gwizdem podobnym odpowiedział. Tedy taka się krótka między nimi, znakami jeno zbójnikom znanymi, wywiązała rozmowa:
— Hej, bat'ku! Pusty nas w zamok. — Ta jako?
— Czerez bramu. — A szczo strilcomkamratom skażu?
— Skazy im, szczo wilni stanu. — A jaż wilny stanu? 
— Bihme!
— Za wsio dawne? — Za wsio.
— Chto ce gwarantiruje? — Pan Jarockij.
— Naj na chrest prysiahne!
Skoczył jeden z harników ku grupie opodal. Pan Jarocki — bowiem on tam stał wśród kilku panów — gdy mu ten owo żądanie Czepca zorędował, parę kroków na wzniesienie najbliższe uczynił i zwrócony w stronę zamku ramiona do góry podniósł, palce w krzyż jak do przysięgi nad głową składając.
— Słyszeliście? — zwrócił się Czepiec do swoich. — Co wy na to? 
 
  
    
 


   
 
 

 


— To, co i wy, harnasiu.
— No to hajda! za mnoju!
Ruszył po schodach na dół — ci za nim.
Wnet odeprali zawady — otwarli bramę...
Róża wracała właśnie ze sali od rannych, gdy usłyszała hałas. Zbiegła pędem w dziedziniec. Ujrzała W bramie plecy Czepca i wpływającą falę...
— Zdrada! — krzyknęła wznosząc ręce.
Padły od bramy strzały. Ugodzona kulą w serce, osunęła się na bruk dziedzińca. Fala przez nią runęła... Kostka usłyszał krzyk i strzały.
— Do mnie! — zawołał. Na czele kilku dobiegłych — ze szpadą w dłoni — rzucił się na schody...
Krótka była walka — został przemocą ujęty.
Wyprowadzono więźniów na przedzamcze, gdzie stał pułkownik Jarocki w otoczeniu panów posiłkujących.
Panowie szlachta jęli szydzić a urągać pojmanym. Pan Rachwalski na Kostkę wskazując: —
— Ha! To ów herszt najgłówniejszy. Przyszło ci wreszcie na koniec... Już ty, bratku, stryka nie ujdziesz!...
— Mości panowie! — skarcił pan Jarocki — szacunku nieco dla odwagi, jaką ów młodzian okazał... Kostka doń się obrócił:
— Wmość tu jesteś dowódcą?
— Jam jest — zbliżył się Jarocki.  Każ mię Waść rozwiązać. Jarocki skinął na ludzi. 
 
  
    
 


   
 
 

 


— Panie Napierski... — począł. — Nie jestem Napierskim.
— Mości więc panie Kostka...
— Lew Aleksander me imię... Dźwignął się, zwolniony.
— Któż zatem Waść jesteś?
Więzień podniósł dumne czoło, w chuście skrwawionej jak w koronie:
— Królewski jestem, syn... Władysławowy! Mimowolnie skłoniło się otoczenie.
Jarocki po żołniersku zasalutował.
W tym momencie zaszedł wypadek taki:
Jasiek Orawiec, obaczywszy Pułkownika w więzach, nie mógł ze żalu okrutnego dać sobie rady.
— Kataże na mnie! Kata! — jęczał.
Aliści dojrzy kryjącego się poza plecyma ludzi Czepca... A słyszał jego z harnikami znaki i widział zdradę. —
Cała wściekłość Jaśka, w nim związana, przeciw onemu zdrajcy się zwróciła. Natężył mięśnie ramion — postronki jak nici się zerwały. Skoczył do Czepca, ujął go w kleszcze rąk — i, nim kto się mógł opatrzeć, ciało onego wyrzucone siłą straszną zatoczyło łuk w powietrzu nad krawędzią skał i padło w przepaść...
Tedy dał się znów związać.
Na uwagę panów szlachty, by Orawca pokarać, osatnął się pan Jarocki:
— Za cóż? Nie wart był ów nikczemnik lepszego końca.
Kazał piechotę i działa Rachwalskiemu prowadzić na wprost do Krakowa — a sam z jazdą, całym hono 
 
  
    
 


   
 
 

 


rem otoczywszy jeńca, jak ze skarbem rzadkim — w obawie, by go górale nie próbowali odbić — ruszył okólną drogą poza Poprad.
Kostka w drodze zwrócił się do Łętowskiego:
— To mnie, panie Marszałku, gnębi, że z mej przyczyny w niedolę popadłeś..
— Bóg tak chciał — odrzekł Łętowski. — Nie frasujcie sie o to, Ich Miełość... Ja sie już na to stroił. Nie dumałech przecie żyć wiecznie. Ino mi o to chodzi, że mi przy poimaniu prawa wszystkie zrabowano, com je miał w zanadrzu. Ja bez praw tych sierota. To mnie osłabiło...
Pan Jarocki naśpieszał.
Słońce zapadło, gdy, dążąc ku Popradowi, opuszczano dolinę Podhala.
Kostka obejrzał się z żalem — i ostatnie żegnalne spojrzenie posłał jeszcze ku Tatrom. Stały we krwi... 
 
  
    
 


   
 
 

 


VIII
 
Przywieziono ich w niedzielę  czerwca do Krakowa i osadzono na wieży: Kostkę na szlacheckiej, Marszałka na złodziejskiej.
Sprowadzono też niebawem z Pcimia, o buntowanie chłopów pozwanego, Marcina Radockiego".
Biskup Gembicki kazał złożyć sąd z ławników miejskich, a strażnik grodzki Grzegorz Tokarski, jako oskarżyciel, przedstawił onym protokół spisany, akta, listy i uniwersały Kostki, raporta zaciągów śląskich i najcięższy owo kamień: odezwy Chmielnickiego, które z papierów Kostki — według świadectwa maniowskiego plebana — są wyjęte. Łętowski jak i Radocki oskarżeni o spólnictwo w buncie.
Zamierzano też za wskazaniem biskupim wciągnąć do sprawy i opata z Tyńca, wynawiając spisek wielki przeciw koronie, lecz dochodzenia wszczęte, nawet próby tortur, którym trzykrotnie w śledztwie Kostkę poddawano, spólnictwa mniemanego nie ujawniły, owszem Kostka najmocniej zaprzeczył, jakoby w zarzucanym miał jakich spólnikówi i sam na siebie wszystko brał ba, więcej nawet, niż oskarżenie głosiło. 
 
  
    
 


   
 
 

 


Przed sądem owym stanąwszy oznajmił się wtórnie królewskim synem; oświadczył, iż nie mają go prawa ławnicy grodzcy sądzić i odwołał się do sejmu.
Poparli ten jego protest, jako prawem słuszny, obrońcy z urzędu, którymi byli szlachcice: Klemens Tuczkowski, Jan Łuczyński i Stefan Ujejski.
Nie zważano cale na ów protest. Owszem, na wyraźne życzenie biskupa sprawę przyśpieszono i ogłoszono wyrok skazujący: Radockiego Marcina, rektora pcimskiego, za protekcją brataorganisty — na ścięcie; Łętowskiego Stanisława, marszałkiem zwanego — na ćwiartowanie; przybranego nazwiska Kostkę z Sternbergu Aleksandra — na pal.
Testament Łętowskiego. w przeddzień egzekucji dyktowany:
»Ja Stanisław Marszałek alias Łętowski, widząc się być bliższym śmierci niźli żywota, takie rozporządzenie czynię:
Naprzód duszę swoją oddaję Panu Bogu Wszechmogącemu w ręce Jego święte, a ciało ziemi. Dalej, mając synów dwóch jeszcze niedorosłych, na imię Szczęsnego i Jana, i córek dwie, Katarzynę zamężną, i Annę, która jeszcze dziewkom, rolą na Czarnym Dunajcu po równej części ich taluję, z tym, aby synowie, kie dorosną, siestry swe spłacili. — A iżem wziął wtóra małżonkę z Międzyczerwiennego, na imię Małgorzatę Stopcziną, wdowę, gdziem ja tam do niej swoje ubóstwo wniósł, jako to zboża pospolitego korcy sto, krów trzy, 
 
  
    
 


   
 
 

 


jałowiąt pięcioro, tedy tym zbożem, które jest teraz na polu, na poły z dziećmi mymi podzielić się powinna, prócz tego oddać do ich używania: pług ze żelazem, łańcuch jeden, kadzi kapustne dwie, siekierę jedną, widły sienne, sak do łowienia ryb, kożuchów dwa, toż skrzynię limbową; tę sobie Anna córka niech weźmie.
Jest też w zastawie sztuka roli we złotych dwudziestu u Mattiasa Mrowca we Wróblówce; tę sobie niechaj wykupi zięć Marcin Chizmański, jeśli zechce, abo na lata może dać wytrzymać.
Długi, które mam u ludzi: — U Wojciecha Wróblowskiego we Wróblowicach pod Krakowem złotych dwadzieścia i trzy. U sołtysa Bielańskiego, od szałasu zwanego Mała Łąka, złotych dwadzieścia i cztery. U Jędrzeja Jarząbka na Bańskiem złotych półczwarta. U Stanisława Sabały kopa. U Sadowskiego Jana złotych cztery. U Oziminy na Skrzypnem złotych dziewięć. Na Zahicznem groszy dwadzieścia. Żyta korcy dwa u brata Świątkowca. U Mikołaja Stawierczaka złotych siedm, słomy mierzwianej mądel, snopków żytnich kopa. U tegoż jest kocioł miedziany w zastawie we złotych trzech, który kosztował złotych dziewięć i groszy dziesięć potrzeba, aby go dopłacił, abo taki oddał jaki był. — Tainże w Dunajcu winni mi za zboże, co mi popaśli i szkody poczynili — złotych czternaście; a to Lebiodzina Bernat, Niedojadliczka stara i Walenty Siuty.
A jam też winien długu pewnego: Jędrkowi Zastodzikowi groszy dwanaście; czynszu do dwora ze swojej części Zaręka złotych pśm; ż czarnodunajeckiej roli złotych półdziewięta. 
 
  
    
 


   
 
 

 


To zeznanie i postanowienie moje duszą swoją pieczętuję, te wszystkie rzeczy, tak ruchome jak i nieruchome, dziatkom moim oddaję, jako wyżej napisano jest. A małżonce mojej teraźniejszej połowicę zasiewku na Międzyczerwiennem aby dali i pięknie się z niąm obeszli, to też na uwadze mając, że koło tego robić i nakład łożyć będzie, jak będzie zbierała społu. Po wtóre i po trzecie proszę, synowie moi, abyście odebrawszy to bydło z Międzyczerwiennego, które tam jest własne moje, jedną krowę dali siestrze niezamężnej Annie, pod błogosławieństwem moim.
Pług dworski zapłacić z tych dziewięci złotych, które sąm u Oziminy na Skrzypnem. To też jeszcze poruczam dziatkom swoim, aby sie upominały od stryjecznych bratów Napolskich grzywien szesnastu, które brat mi powinien z części mojej.
Oznajmuję też o tym, iżem powierzył JMci panu Jaremie list abo prawo na polanę zwaną Zakopane, którom miał ode mnie kupić, a ponieważ nie kupił, aby dziatkom mym to prawo powierzone oddał.
W domu, co się tknie strony dekretów, został akt komisarski i Inwentarz skarbowy; tam je znajdziecie. A te drugie prawa sąm mi przy poimaniu na Czorsztinie wzięte; potrzeba wam koniecznie mieć o to staranie, aby zwrócone były. Czeladź Jegomości księdza biskupa wzięła te prawa ode mnie: tam sie o nie pytajcie.
W końcu proszę was, dziatki moje, abyście mieli na duszę moją baczenie, dobrze za nią czynili, ubogich opatrowali według możności swej i Pana Boga za mnie prosili. A ja też tam za was bendę. — Panu Bogu was 
 
  
    
 


   
 
 

 


oddawani, niechaj was szczęści i błogosławi, póki wola Jego święta, amen.
Opiekunów tego testamentu czynię: Marcina Chizmańskiego, zięcia swego z Czarnego Dunajca i Józefa Slopkę z Wróblówki. I proszę ich, aby o tym mieli staranie, jakoby się dziatkom mym nic nie ubliżyło. Testament ten aby ci mieli przy sobie i według niego wszystko sprawowali; od Pana Boga za to stokrotną nagrodę otrzymająm. Stanisław Łętowski. — Przed świętem Marii Magdaleny, , w Krakowie.«
Mimo sprzeciwu obrońców, jaki do aktów podali, wyrok ów srogi na Kostce w dniu naznaczonym został wykonany.
Pisze kronikarz onczesny:
Wieziono go ulicą Grodzką, na drabiniastym wozie stojącego, wieniec z choiny włożywszy mu na głowę, na wzgardę, jako niby koronę królewską. A lud mnogi wyległ na Kazimierz, patrzeć, jak będą syna królewskiego tracić.
Stał na onym wozie — ręce na piersiach splecione, głowa uniesiona dumnie, twarz blada bardzo, włosy w kędziorach na szyję odkrytą spadłe — i surowym spojrzeniem po tłumie cisnącym się toczył.
Dzień był lipcowy, jasny. Słońce paliło z południa.
Minięto most na Wiśle i skierowano kondukt na Krzemionki. Tu rozstawionych było kilkanaście chorągwi jazdy, prócz tych stanęły dwa regimenty piechotne i co zdołano ściągnąć z grodu artylerii. Ponieważ 
 
  
    
 


   
 
 

 


oddawani, niechaj was szczęści i błogosławi, póki wola Jego święta, amen.
Opiekunów tego testamentu czynię: Marcina Chizmańskiego, zięcia swego z Czarnego Dunajca i Józefa Slopkę z Wróblówki. I proszę ich, aby o tym mieli staranie, jakoby się dziatkom mym nic nie ubliżyło. Testament ten aby ci mieli przy sobie i według niego wszystko sprawowali; od Pana Boga za to stokrotną nagrodę otrzymająm. Stanisław Łętowski. — Przed świętem Marii Magdaleny, , w Krakowie.«
Mimo sprzeciwu obrońców, jaki do aktów podali, wyrok ów srogi na Kostce w dniu naznaczonym został wykonany.
Pisze kronikarz onczesny:
Wieziono go ulicą Grodzką, na drabiniastym wozie stojącego, wieniec z choiny włożywszy mu na głowę, na wzgardę, jako niby koronę królewską. A lud mnogi wyległ na Kazimierz, patrzeć, jak będą syna królewskiego tracić.
Stał na onym wozie — ręce na piersiach splecione, głowa uniesiona dumnie, twarz blada bardzo, włosy w kędziorach na szyję odkrytą spadłe — i surowym spojrzeniem po tłumie cisnącym się toczył.
Dzień był lipcowy, jasny. Słońce paliło z południa.
Minięto most na Wiśle i skierowano kondukt na Krzemionki. Tu rozstawionych było kilkanaście chorągwi jazdy, prócz tych stanęły dwa regimenty piechotne i co zdołano ściągnąć z grodu artylerii. Ponieważ 
 
  
    
 


   
 
 

 


oddawani, niechaj was szczęści i błogosławi, póki wola Jego święta, amen.
Opiekunów tego testamentu czynię: Marcina Chizmańskiego, zięcia swego z Czarnego Dunajca i Józefa Slopkę z Wróblówki. I proszę ich, aby o tym mieli staranie, jakoby się dziatkom mym nic nie ubliżyło. Testament ten aby ci mieli przy sobie i według niego wszystko sprawowali; od Pana Boga za to stokrotną nagrodę otrzymająm. Stanisław Łętowski. — Przed świętem Marii Magdaleny, , w Krakowie.«
Mimo sprzeciwu obrońców, jaki do aktów podali, wyrok ów srogi na Kostce w dniu naznaczonym został wykonany.
Pisze kronikarz onczesny:
Wieziono go ulicą Grodzką, na drabiniastym wozie stojącego, wieniec z choiny włożywszy mu na głowę, na wzgardę, jako niby koronę królewską. A lud mnogi wyległ na Kazimierz, patrzeć, jak będą syna królewskiego tracić.
Stał na onym wozie — ręce na piersiach splecione, głowa uniesiona dumnie, twarz blada bardzo, włosy w kędziorach na szyję odkrytą spadłe — i surowym spojrzeniem po tłumie cisnącym się toczył.
Dzień był lipcowy, jasny. Słońce paliło z południa.
Minięto most na Wiśle i skierowano kondukt na Krzemionki. Tu rozstawionych było kilkanaście chorągwi jazdy, prócz tych stanęły dwa regimenty piechotne i co zdołano ściągnąć z grodu artylerii. Ponieważ 
 
  
    
 


   
 
 

 


oddawani, niechaj was szczęści i błogosławi, póki wola Jego święta, amen.
Opiekunów tego testamentu czynię: Marcina Chizmańskiego, zięcia swego z Czarnego Dunajca i Józefa Slopkę z Wróblówki. I proszę ich, aby o tym mieli staranie, jakoby się dziatkom mym nic nie ubliżyło. Testament ten aby ci mieli przy sobie i według niego wszystko sprawowali; od Pana Boga za to stokrotną nagrodę otrzymająm. Stanisław Łętowski. — Przed świętem Marii Magdaleny, , w Krakowie.«
Mimo sprzeciwu obrońców, jaki do aktów podali, wyrok ów srogi na Kostce w dniu naznaczonym został wykonany.
Pisze kronikarz onczesny:
Wieziono go ulicą Grodzką, na drabiniastym wozie stojącego, wieniec z choiny włożywszy mu na głowę, na wzgardę, jako niby koronę królewską. A lud mnogi wyległ na Kazimierz, patrzeć, jak będą syna królewskiego tracić.
Stał na onym wozie — ręce na piersiach splecione, głowa uniesiona dumnie, twarz blada bardzo, włosy w kędziorach na szyję odkrytą spadłe — i surowym spojrzeniem po tłumie cisnącym się toczył.
Dzień był lipcowy, jasny. Słońce paliło z południa.
Minięto most na Wiśle i skierowano kondukt na Krzemionki. Tu rozstawionych było kilkanaście chorągwi jazdy, prócz tych stanęły dwa regimenty piechotne i co zdołano ściągnąć z grodu artylerii. Ponieważ 
 
  
    
 


   
 
 

 


oddawani, niechaj was szczęści i błogosławi, póki wola Jego święta, amen.
Opiekunów tego testamentu czynię: Marcina Chizmańskiego, zięcia swego z Czarnego Dunajca i Józefa Slopkę z Wróblówki. I proszę ich, aby o tym mieli staranie, jakoby się dziatkom mym nic nie ubliżyło. Testament ten aby ci mieli przy sobie i według niego wszystko sprawowali; od Pana Boga za to stokrotną nagrodę otrzymająm. Stanisław Łętowski. — Przed świętem Marii Magdaleny, , w Krakowie.«
Mimo sprzeciwu obrońców, jaki do aktów podali, wyrok ów srogi na Kostce w dniu naznaczonym został wykonany.
Pisze kronikarz onczesny:
Wieziono go ulicą Grodzką, na drabiniastym wozie stojącego, wieniec z choiny włożywszy mu na głowę, na wzgardę, jako niby koronę królewską. A lud mnogi wyległ na Kazimierz, patrzeć, jak będą syna królewskiego tracić.
Stał na onym wozie — ręce na piersiach splecione, głowa uniesiona dumnie, twarz blada bardzo, włosy w kędziorach na szyję odkrytą spadłe — i surowym spojrzeniem po tłumie cisnącym się toczył.
Dzień był lipcowy, jasny. Słońce paliło z południa.
Minięto most na Wiśle i skierowano kondukt na Krzemionki. Tu rozstawionych było kilkanaście chorągwi jazdy, prócz tych stanęły dwa regimenty piechotne i co zdołano ściągnąć z grodu artylerii. Ponieważ 
 
  
    
 


   
 
 

 


Dziś się owo przywraca... Idea Kostki za wczesna która zdradą była, dziś — po wiekach — naturalnym wcale musem w ciało się obleka.
Czy o takiej realizacji śnił Kostka — nie wiada. Nie wiada też, jakby się mu wydali ma oczy dzisiejszego synowie Podhala?... Czy rozpoznałby w nich owych białych, skrzydlatych herosów?...
To pewne, że nie zawiodłyby go — równie o wschodach różowymi szczytami grające, w sreżodze świetnych południ kąpane a palące się krwawo o zachodach, nad niże niespodzianą jawą wydźwignione, bramą złotą do powały niebios u granic Polski przysiadłe, pięknem nieomylnym trwałe, ducha swym tchnieniem skrzydlące, w cud granitowy po wieczność ziemską zaklęte, dziś — wczora — jak przed wiekami — jednako włada podniebną nakaźne, nad mijające ludzkie sprawy dumą kamienną wzniesione, w otchłań nieskończoności ku drogom gwiazd snem zapatrzone — — Tatry...
 
Poręba Wielka, ,  
 
  
  

