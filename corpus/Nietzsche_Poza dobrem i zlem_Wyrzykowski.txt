                      Fryderyk Wilhelm Nietzsche
                              Poza dobrem i złem
                     Preludium filozofii przyszłości
Przedmowa
Rozdział I O przesądach filozofów
Rozdział II Wolny duch
Rozdział III Religijność
Rozdział IV Zdania i potrącenia
Rozdział V Do historyi naturalnej morału
Rozdział VI My uczeni
Rozdział VII Nasze cnoty
Rozdział VIII Ludy i ojczyzny
Rozdział IX Dusza dostojna
Zakończenie
                                FRYDERYK N1ETZSCHE
                                 POZA DOBREM l ZŁEM
                                       PRZEŁOŻYŁ
                              STANISŁAW WYRZYKOWSKI
                           NAKŁAD JAKÓBA MORTKOW1CZA
               Wydanie drugie przejrzane i ponownie porównane z oryginałem.
 PRZEDMOWA
  Dajmy na to, iż prawda jest kobietą - jakto? nie jest że uzasadnionem podejrzenie, iż
wszyscy filozofowie, o ile byli dogmatykami, źle się znali na kobietach? iż straszliwa
powaga, niezdarne natręctwo, z jakiem ku prawdzie zmierzać dotychczas zwykli,
niewłaściwymi były i nieprzystojnymi środkami, by właśnie zjednać sobie białogłowe? Ta
pewna, iż zjednać się nie dała: - a dogmatyka wszelkiego rodzaju dzisiaj w postawie żałosnej
i bezsilnej stoi. Jeśli jeszcze wogóle stoi, gdyż niebrak szyderców, którzy utrzymują, iż
upadła, iż wszelka dogmatyka leży powalona, ba nawet, iż wszelka dogmatyka już dogorywa.
Mówiąc poważnie, można mieć uzasadnioną nadzieję, iż wszelkie dogmatyzowanie we
filozofii, lubo poczynało sobie tak uroczyście, tak ostatecznie i nieodwołalnie, było snadź
tylko szlachetnem dzieciństwem i początkowaniem; i czas może już nader bliski, gdy coraz
dokładniej pojmować się zacznie, co właściwie już wystarczało, by utworzyć węgły do takich
wzniosłych i bezwzględnych budowli filozoficznych, jakie dotychczas piętrzyli dogmatycy: -
jakiś przesąd ludowy z niepamiętnych czasów (jak przesąd o duszy, który jako przesąd o
subiekcie i jaźni po dziś dzień jeszcze bruździć nie zaprzestał) jakaś gra słów może, jakieś
pokuszenie ze strony gramatyki lub zuchwałe uogólnienie faktów nader ciasnych, nader
osobistych, nader ludzkich, arcyludzkich. Filozofia dogmatyków była snadź przyrzeczeniem
jeno, danem z góry poprzez lat tysiące, jak za jeszcze dawniejszych czasów była astrologia,
na usługi której spotrzrbowano snadź więcej pracy, pieniędzy, bystrości i cierpliwości, niźli
dotychczas dla którejkolwiek rzeczywistej wiedzy: - jej to oraz jej nadziemskim
uroszczeniom zawdzięczamy w Azyi i Egipcie wielki styl budowniczy. Zda się, iż wszystkie
wielkie rzeczy, by wiekuistem dążeniem wpisać się w serce ludzkości, jako potworne i
przerażające straszydła musiały pierwej nawiedzić ziemię: lakiem straszydłem była
dogmatyczna filozofia, naprzykład nauka Vedanty w Azyi, platonizm w Europie. Nie bądźmy
względem niej niewdzięczni, acz niewątpliwie przyznać też należy, iż najgorszym,
najuporczywszym i najniebezpieczniejszym ze wszystkich dotychczasowych błędów był błąd
dogmatyków, mianowicie platoński wynalazek czystego Ducha oraz Dobra samego w sobie.
Teraz atoli, gdy ten przezwyciężony, gdy Europa po tej zmorze oddycha i co najmniej
zdrowszego - snu zażywać może, jesteśmy my, których zadaniem czuwanie jest jedynie,
spadkobiercami wszystkiej tej siły, którą walka przeciw błędowi temu wyhodowała. Jużcić,
mówić w ten sposób o duchu i o Dobrem, jak to czynił Plato, znaczyło to wywrócić prawdę
na nice, zaprzeczyć perspektywiczności nawet, temu zasadniczemu warunkowi wszelkiego
życia; zaś, jako lekarz, spytać owszem się godzi: skąd taka choroba u najpiękniejszej rośliny
starożytności, u Platona? zepsułże go zły Sokrates istotnie? psułże Sokrates młodzież
naprawdę? i zasłużył zatem na swą cykutę? - Atoli walka przeciw Platonowi, lub, mówiąc
przystępniej i popularniej, walka przeciw tysiącletniemu naciskowi chrześciańsko-
kościelnemu - gdyż chrześciaństwo jest platonizmem dla ludu - wytworzyła w Europie
wspaniale napięcie ducha, jakiego na ziemi jeszcze nie było: z tak napiętego luku do
najdalszych można strzelać teraz celów. Wprawdzie europejczyk odczuwa napięcie to jako
niedolę i dwukrotnie już były usiłowania w wielkim stylu, by luku zwolnić, raz przez
jezuityzm, następnie przez demokratyczne oświecenie; - to ostatnie przy pomocy wolności
prasy tudzież czytania dzienników mogłoby istotnie dokazać, iż duch nie tak już łatwo będzie
odczuwał siebie jako niedolę. (Niemcy wynaleźli proch - całe uznaniel ale skwitowali się
znowu - wynalazłszy prasę). My wszakże, którzy nie jesteśmy ani jezuitami, ani
demokratami, ani niedość Niemcami nawet, my dobrzy europejczycyi wolne, bardzo wolne
duchy - my mamy ją jeszcze, tę całą niedolę ducha i cale luku jego napięcie! A może także
strzałę, zadanie, kto wie? cel...
  O PRZESĄDACH FILOZOFÓW
  Wola prawdy, co do niejednego skusi nas jeszcze porywu, owa słynna prawdziwość, o której
z czcią wyrażali się dotychczas wszyscy filozofowie: co za pytania stawiała nam już ta wola
prawdy! Jakie dziwaczne niedobre zagadkowe pytania! Długa to już historya, - a jednak, czyż
się nie zdaje, iż zaledwie się rozpoczęta? Cóż dziwnego, gdy wkońcu nabieramy nieufności,
tracimy cierpliwość, niecierpliwie się od wracamy? Iż i my także od tego Sfinksa pytać się
uczymy? Kto to właściwie stawia nam w tym wypadku pytania? Co właściwie dąży w nas ku
prawdzie? Jakoż zastanawialiśmy się długo nad pytaniem co do przyczyny tej woli, - aż
wreszcie, nad jeszcze gruntowniejszem zatrzymaliśmy się już całkiem pytaniem. Pytaliśmy o
wartość tej woli. Przypuśćmy, iż chcemy prawdy: czemuż nie nieprawdy ra c z ej? I
niepewności? Niewiedzy nawet? - Próbie mat wartości prawdy staniał przed nami, - lub może
to my przed tym stanęliśmy problematem? Kto z nas jest tu Edypem? Kto Sfinksem? Jest to,
jak się zdaje, schadzka pytań i pytajników. - l da li kto temu wiarę, iż marzy się nam
ostatecznie, jakoby ten problemat nigdy jeszcze dotychczas poruszony nie był, -jakobyśmy po
raz pierwszy go dostrzegli, zauważyli, pierwsi nań się porwali? Gdyż wchodzi tu w grę poryw
i niemasz może większego nadeń.
  Jak coś z własnego mogłoby powstać przeciwieństwa? Naprzyklad, prawda z błędu? Lub
wola prawdy z woli złudzenia? Lub czyn bezinteresowny ze sobkowstwa? Albo czysta
słoneczna zaduma mędrca z pożądliwości? Takowe powstanie jest niemożliwe; kto o niem
marzy, jest głupcem, czemś gorszeni jeszcze; rzeczy najwyrższej wagi muszą mieć inny,
własny początek, - z tego znikomego, zwodniczego, złudnego, poziomego świata, z tego
odmętu urojeń i żądzy wywieść się nie dają! Raczej w łonie Bytu, w Nieznikomości, w
utajonem Bóstwie, w Rzeczy samej w sobie - tam musi być ich przyczyna, poza tem nigdzie!
- Ten -sposób wnioskowania stanowi typowy przesąd, po którym dają się poznać metafizycy
wszystkich czasów; ten sposób oceniania wartości widnieje w głębi ich wszystkich procedur
logicznych; z tej swojej wiary dążą oni ku swej wiedzy, ku czemuś, co ostatecznie jako
prawda uroczyście ochrzczone zostaje. Zasadniczą metafizyków wiarą jest wiara w
przeciwieństwo wartości. Najprzezorniejszym z pośród nich nie przyszło na myśl wątpić u
samego już progu, gdzie wątpienie było snadź najpotrzebniejsze: tym nawet, którzy chełpili
się de omnibus dubitandum, Wątpić bowiem należy po pierwsze, czy przeciwieństwa wogóle
istnieją, po wtóre zaś, czy owe popularne wartości oceny tudzież wartości przeciwieństwa, na
których metafizycy pieczęć swą wycisnęli, nie są snadź powierzchownemi jeno ocenami,
tymczasowemi jeno perspektywami, do tego jeszcze widzianemi może z jakiegoś kąta, może
z dołu ku górze, żabiemi jakoby perspektywami, by posłużyć się wyrażeniem, utartem u
malarzy? Nie odmawiając bynajmniej wartości temu, co prawdziwe, rzetelne,
bezinteresowne: byłoby jednakże rzeczą możliwą, iż pozorowi, woli złudzenia, sobkowstwu i
żądzy należałoby przyznać wartość dla całego życia wyższą i bardziej zasadniczą. A nawet
byłoby jeszcze możliwem, że to, co wartość owych dobrych i czcigodnych rzeczy stanowi, na
tem właśnie polega, iż są one zdradliwie spowinowacone, skojarzone, zadzierzgnięte, może
nawet w istocie swej jednakowe z owemi złemi, pozornie wręcz sprzecznemi rzeczami.
Może! - Kto mu wszakże ochotę troszczyć się o takie niebezpieczne może! Trzeba z tem się
wstrzymać do przybycia nowej odmiany filozofów, co będą mieli jakiś inny, sprzeczny smak i
pociąg od dotychczasowych, - filozofów, niebezpiecznego może w każdem rozumieniu. - I
mówię zupełnie poważnie: widzę, iż tacy nowi filozofowie już się ukazują.
  Napatrzywszy się dość długo między wiersze i na palce filozofów, powiadam sobie:
przeważną część świadomego myślenia trzeba jeszcze zaliczyć do czynności instynktowych,
nawet gdy chodzi o myślenie filozoficzne; trzeba pod tym względem zmienić zdanie, jak się
je zmieniło co do dziedziczności i wrodzonego. Podobnie jak akt narodzin na cały
przedwstępny i rozwojowy przebieg dziedziczności zgoła nie wpływa: tak samo świadomość
nie jest bynajmniej w stanowczem jakiemś znaczeniu instynktownemu przeciwna, -
przeważna, częścią świadomego myślenia filozofa kierują potajemnie jego instynkty i na
określone wprowadzają je tory. Poza wszelką logiką oraz jej pozornie własną świetnością
ruchu kryją się także oceny wartości, mówiąc wyraźniej, fizyologiczne postulaty, określony
rodzaj życia mające na celu. Naprzykład, iż określone większą ma wartość niż nieokreślone,
że pozór mniej jest wart od prawdy: takowe oceny, mimo całej swej regulatywnej ważności
dla nas, mogłyby wszakże li pierwszoplanowemi być ocenami, określonym rodzajem
niaiserie, wręcz snadź potrzebnej do utrzymania istot, jakiemi my jesteśmy. O ile przyjmiemy
mianowicie, iż człowiek niekoniecznie jest miarą rzeczy...
  Fałszywość jakiegoś sądu nie jest jeszcze dla nas przeciw sądowi temu zarzutem; w tem
nowość mowy naszej brzmi snadź najniezwyklej. Chodzi o to, o ile wpływa on na wzmożenie
życia, na utrzymanie życia, na utrzymanie gatunku, może nawet na chów gatunku; i
zasadniczo skłaniamy się do twierdzenia; iż najfałszywsze sądy (do których należą
syntetyczne sądy a priori) są dla nas najniezbędniejsze, iż odmawiając znaczenia fikcyom
logicznym, nie mierząc rzeczywistości miarą li zmyślonego świata Absolutu, równego-sobie
samemu, nie fałszując liczbą nieustannie świata, człowiek nie mógłby żyć, - że wyrzeczenie
się fałszywych sądów byłoby wyrzeczeniem się życia, zaprzeczeniem życia. Uznać nieprawdę
warunkiem życia: znaczy to wprawdzie w niebezpieczny sposób stanąć okoniem przeciwko
nawykowym względem wartości uczuciom; zaś filozofia, która na to się odważy, staje już tem
samem poza dobrem i złem.
  To, co nas do napoły nieufnego, napoły szyderczego patrzenia na wszystkich pobudza
filozofów, nie pochodzi stąd, iż raz wraz dostrzegamy, jacy oni niewinni, - jak często i jak
łatwo mylą się i błądząc, krótko mówiąc, ich naiwność i dzieciństwo, - lecz stąd, iż niedość
rzetelnie sobie poczynają: wszyscy bowiem razem podnoszą wielki i cnotliwy hałas, skoro
problemat prawdziwości bodaj tylko z daleka poruszony bywa. Wszyscy udają, jakoby
właściwe swe mniemania odkryli i osiągnęli drogą samoistnego rozwijania zimnej, czystej,
bosko pogodnej dyalektyki (tem różnią się od mistyków wszelkiego pokroju, którzy są od
nich uczciwsi i tępsi - ci mówią o natchnieniu -): w istocie zaś rzeczy dodatkowo
wyszukiwanymi argumentami bronią z góry powziętego zdania, pomysłu, podszeptu,
abstrakcyjnie urobionego i przesianego serdecznego życzenia: - wszyscy są adwokatami, co
do tego przyznać się nie chcą, i to najczęściej wykrętnymi nawet rzecznikami swych
przesądów, które prawdami zowią, - bardzo zaś im daleko do tej dzielności sumienia, która to,
to właśnie przed sobą wyznaje, bardzo daleko do tego dobrego dzielności smaku, która
pozwala także tego się dorozumieć, bądź to by ostrzedz wroga lub przyjaciela, bądź też ze
swawoli i gwoli naigrawaniu się ze siebie samej. Niemniej sztywna jak obyczajna tartufferya
starego Kanta, z jaką wabi on nas na dyalektyczne manowce, ku jego kategorycznemu
imperatywowi wiodące, słuszniej mówiąc, zwodzące - nam wybrednym widowisko to
uśmiech wywołuje na usta, bawimy się bowiem niezgorzej, przyglądając się pomysłowym
kruczkom starych moralistów i moralności kaznodziejów. Albo te czarnoksięskie praktyki z
matematyczną formą, w którą Spinoza swą filozofię-finalnie milość swej mądrości, by słowo
to trafnie i, właściwie wyłożyć - ni to w spiż zakuł i zamaskował, aby w ten sposób zachwiać
już z góry odwagą napastnika, co ośmieliłby się podnieść oczy na tę niezwyciężoną dziewicę i
Pallas Atenę: - ileż znamiennej lękliwpści i nieodporności w tej maskaradzie chorego
pustelnika!
  Wyjaśniło mi się zwolna, czem była dotychczas każda wielka filozofia: oto spowiedzią
swego twórcy oraz rodzajem mimowolnych, a jako takie nie zaznaczonych memoarów;
tudzież że moralne (lub niemoralne) dążności w każdej filozofii właściwy stanowiły zarodek,
z którego każdorazowo cała rozwinęła się roślina. W rzeczy samej, czyni się dobrze (i
roztropnie), gdy, szukając wyjaśnienia, jak utworzyły się właściwie najodleglejsze
metafizyczne twierdzenia jakiegoś filozofa, pyta się zawsze przedewszystkiem: ku jakiemu
morałowi to zmierza (on zmierza -)? Nie wierzę zatem, iż popęd ku poznaniu jest ojcem
filozofii, lecz że jakiś inny popęd i w tym wypadku po znaniem (i niepoznaniem!) jeno jako
swem posłużył się narzędziem. Kto wszakże zasadnicze popędy człowieka z tego rozpatruje
stanowiska, o ile one tu właśnie jako inspirujące geniusze (lub demony i koboldy -) wpływ
swój wywierać mogły, ten się przekona, iż wszystkie uprawiały już kiedyś filozofię, i że
każdy z osobna radby właśnie siebie przedstawić jako ostateczny cel istnienia i jako
uprawnionego władcę wszystkich innych popędów. Gdyż każdy popęd żądny jest władzy: i
jako taki próbuje filozofować. - Wprawdzie u uczonych, u właściwych przedstawicieli
wiedzy, może być inaczej - gdy kto chce, lepiej - u nich może zdarzać się istotnie coś jak
gdyby pęd ku poznaniu, jakiś drobny, niezależny mechanizm zegarkowy, co, dobrze
nakręcony, pracuje dzielnie w tym kierunku bez istotnego współudziału wszystkich innych
uczonego popędów. Właściwe interesy uczonego zwracają się przeto zazwyczaj całkiem
gdzieindziej, ku rodzinie naprzykład, ku polityce lub zarobkowaniu; a nawet jest to niemal
obojętne, czy na tem lub owem miejscu wiedzy jego małą ustawi się machinę i czy obiecujący
młody pracownik uczyni ze siebie dobrego filologa, chemika lub znawcę grzybów: - nie
znamionuje go to, iż tem lub owem zostanie. Odwrotnie, u filozofa niema zgoła nic
nieosobistego; zwłaszcza morał jego daje niezbite i rozstrzygające świadectwo, kim on jest -
to znaczy, wedle jakiej hierarchii dostojeństwa układają się względem siebie najwnętrzniejsze
popędy jego natury.
 Jak złośliwymi potrafią być filozofowie! Nie znam nic jadowitszego od żartu, na jaki
pozwolił so bie Epikur względem Platona i platoników: nazwał ich Dionysokolakes.
Dosłownie i w pierwszym rzędzie znaczy to pochlebcy Dionyzosa, a więc zausznicy i lizusy
tyrana; zarazem ma to jeszcze znaczyć wszystko to komedyanci, niema w tem nic szczerego
(gdyż Dionysokolax było popularnem nazwaniem aktora). I to ostatnie jest złośliwością
wymierzoną przez Epikura przeciwko Platonowi: gniewała go wspaniała maniera oraz
zdolność inscenizowania się, którą Plato wraz z uczniami swoimi posiadał, - a której Epikur
nie posiadał! on, stary, bakałarz ze Samos, co siedział ukryty w swym ogródku w Atenach i
pisał trzysta ksiąg, kto wie? może z ambicyi i pasyi przeciw Platonowi? - Trzeba było lat stu,
zanim Grecya odgadła, kim był ten bożek ogrodowy Epikur. - Czy odgadła? -
  W każdej filozofii bywa punkt, w którym przekonanie filozofa jawi się na widowni: czyli
mówiąc językiem starodawnego misteryum:
 adventavit asinus fulcher et fcriisfimul.
  Wedle przyrody żyć chcecie? Oh, wy szlachetni stoicy, jakież słów szalbierstwo! Pomyślcie
sobie istotę, jaką jest przyroda, rozrzutną bez miary, obojętną bez miary, pozbawioną
zamiarów i względów, próżną sprawiedliwości i zmiłowania, płodną i jałową i niepewną
zarazem - pomyślcie sobie indyferencyę samą jako potęgę - wedle tej indyfercncyi jakże
byście żyć mogli? Życie - nie polegaż ono właśnie na dążeniu, by być od tej przyrody innym?
Nie jest-że życie ocenianiem, wybieraniem, dążeniem, by być niesprawiedliwym,
ograniczonym, dyferentnym? Jeżeli zaś przyjmiemy, że imperatyw wasz żyć wedle natury
znaczy w istocie rzeczy to samo, co żyć wedle życia jakżebyście tego uczynić nie mogli?
Pocóż tworzyć zasadę z tego, czcm jesteście i być musicie? - Po prawdzie przedstawia się to
całkiem inaczej: udając, iż kanon swego prawa z zachwytem wyczytujecie z przyrody,
pragniecie czegoś przeciwnego, wy cudaczni komedyanci i samo-oszuści! Duma wasza chce
przyrodzie, przyrodzie nawet, przy pisać wasz morał, wcielić w nią wasz ideał, żądacie, aby
ona wedle Stoi była przyrodą i chcielibyście, iżby całe istnienie jeno na wasz własny istniało
obraz- jako olbrzymie wiekuiste uświetnienie i uogólnienie stoicyzmu! Z całą swą miłością
prawdy zmuszacie siebie tak długo, tak zawzięcie, z takiem hypnotycznem odrętwieniem
widzieć przyrodę fałszywie, mianowicie stoicznie, aż już jej inaczej widzieć nie możecie, - a
jakaś hardość niezgłębiona napawa was ponadto jeszcze szaleńczą nadzieją, iż przyroda da się
także tyranizować, ponieważ siebie samych tyranizować umiecie - stoicyzm bowiem jest
tyranią siebie samego-: nie jest-że stoik - cząstką przyrody?... Prastara to wszakże, wiekuista
historya: co dzialo się niegdyś ze stoikami, to dzieje się po dziś dzień jeszcze, skoro tylko
jakaś filozofia wierzyć w siebie samą poczyna. Stwarza ona zawsze świat na swój obraz i
inaczej nie może; filozofia jest po prostu tyrańskim tym popędem, najbardziej uduchowioną
wolą mocy, dążeniem do stworzenia świata, do causa prima.
  Zapał i subtelność, rzekłbym nawet: przebiegłość, z jaką wszędzie w Europie pracuje się
obecnie nad problematem o świecie rzeczywistym i pozornym, dają do myślenia i do
słuchania; i kto tu w głębi jeno wolę prawdy i nic nadto nie słyszy, ten napewno zbyt bystrym
nie jest obdarzony słuchem. W poszczególnych i rzadkich wypadkach może istotnie
współdziałać taka wola prawdy, jakowaś wybujała i awanturnicza odwaga, metafizyczna
ambicya zgubionej czaty, co woli ostatecznie bodaj garść pewników od całego wozu pięknych
możliwości; snadź bywają nawet purytańscy fanatycy sumienia, co wolą- konać na pewnem
NIC, niż na niepewnem COŚ. Aliści jest to nihilizm i oznaka zrozpaczonej, śmiertelnie
znużonej duszy, mimo całej pozornej dzielności gestów takiej cnoty. U krzepszych wszakże,
żywotniejszych, żądnych jeszcze życia myślicieli jest snadż inaczej: oświadczając się
przeciwko pozorowi i słów perspektywicznie z dumą już wymawiając; wiarogodność
własnego swego ciała ceniąc niewygody od wiarogodnosd chwili, co powiada ziemia na
morzu stoi, z pozornym humorem wyzbywając się przeto najpewniejszej własności (gdyż co
pewniejszem od własnego zdaje się dziś ciała?) - kto wie, czy w istocie rzeczy nie chcą oni
odzyskać czegoś, co jeszcze pewniej posiadano ongi, jakowejś cząstki starodawnej włości
minionej wiary, może nieśmiertelnej duszy, może dawnego Boga, słowem, idej, z któremi
żyło się lepiej, mianowicie krzepcej i weselej, niźli z nowoczesnemi ideami? Tkwi w tem
nieufność do tych nowoczesnych idej, jest to niewiara w to wszystko, co budowano wczoraj i
dzisiaj; jest w tem snadź domieszka lekkiego przesytu i szyderstwa, co już nie może znieść
dłużej tego bric-a-brac'u pojęć najprzeróżniejszego pochodzenia, jakim jest obnoszony dzisiaj
po targach tak zwany pozytywizm, odraza wybredniejszego smaku do jarmarcznej pstrocizny
i lichoty wszystkich tych pseudofilozofów rzeczywistości, u których niema nic nowego i
szczerego okrom tej pstrocizny. Pod tym względem, jak mi się zdaje, trzeba przyznać
słuszność tym dzisiejszym sceptycznym przeciwnikom rzeczywistości i mikroskopikom
poznania: instynkt, co z nowoczesnej wygania ich rzeczywistości, jest nieodparty, - co nam
do ich wstecznych manowców! Istotnem w nich nie jest to, iż dążą wstecz; lecz że - dążą
precz. Nieco więcej siły, lotności, odwagi, artyzmu: a dążyliby w dal - nie wstecz!
  Zdaje mi się, iż wszędzie czyni się dziś starania, by odwrócić uwagę od właściwego
wpływu, jaki Kant na niemiecką wywarł filozofię, zaś zwłaszcza co do wartości, jaką sobie
samemu przyznał, zręcznie się prześliznąć. Najpierw i przedewszystkiem Kant był dumny ze
swej tablicy kategoryj, z tablicą tą w ręku powiadał: oto najważniejsze, co kiedykolwiek
gwoli metafizyce przedsięwziąć było można-. Zrozumiejmyż to "było można"! był dumny z
tego, iż odkrył w człowieku nową zdolność, zdolność do syntetycznych sądów a priori.
Przypuśćmy, iż poił tym względem oszukiwał siebie samego: atoli rozwój oraz szybki rozkwit
niemieckiej filozofii zależy od tej dumy i od współzawodnictwa wszystkich młodszych. by, o
ile możności, odkryć jeszcze coś dumniejszego -w każdym zaś razie nową zdolność! -
Opamiętajmy się wszakże: czas już. Jak są możliwe syntetyczne sądy a priori ? pytał się
Kant,- i co odrzekł właściwie? Mocą jakiejś mocy: niestety wszakże, nic trzema słowami, lecz
tak obszernie, czcigodnie i z takim nakładem głębokości oraz bałamutności niemieckiej, iż
niedosłyszano wesołej niaiserie allemande, w tej odpowiedzi ukrytej. Zachwycano się nawet
nową tą zdolnością, a radość dosiągnęła szczytu, gdv Kant ponadto jeszcze zdolność moralną
odkrył w człowieku: - gdyż Niemcy byli podówczas jeszcze moralni i zgola nie hołdowali
jeszcze polityce realnej -. Nastał miodowy miesiąc filozofii niemieckiej; wszyscy młodzi
teologowie instytutu tybinskiego wyruszyli wnet w pole, wszyscy szukali mocy. I czegóż nie
znaleziono - w owym niewinnym, bogatym, młodocianym jeszcze niemieckiego ducha
okresie, rozdmuchiwanym i rozspiewywanym przez złośliwą czarodziejkę romantykę, kiedy
to znaleść od wynaleść. odróżniać nie umiano jeszcze! Przedewszystkiem zdolność
nadzmysłową: Schelling ochrzcił ją poglądem intelektualnym i uprzedził w ten sposób
najserdczniejsze chętki swych w istocie rzeczy skłonnych do pobożności Niemców. Całemu,
temu swawolnemu i marzycielskiemu ruchowi, który był młodością, acz tak śmiało w szare i
zgrzybiałe przebierał się pojęcia, nie można większej wyrządzić krzywdy, niżli biorąc go
poważnie lub z moralnem nawet sądząc oburzeniem; dość, przyszedł wiek dojrzalszy-sen
pierzchnął. Poczęto z czasem trzeć sobie czoło: trze się je dziś jeszcze. Marzyło się: najpierw
i przedewszystkiem - staremu Kantowi. Mocą jakiejś mocy rzekł on, lub co najmniej miał na
myśli. Ale jestże to odpowiedzią? Wyjaśnieniem? Nie jest-że to racyj jeno powtórzeniem
pytania? W jakiż to sposób usypia opium? Mocą jakiejś mocy, mianowicie virtutis dormitivae
- odpowiada u Moliere'a ów lekarz,
  quia es in eo virtus dormitiva,
  cuius est natura sensus assoupire,
  Ale tego rodzaju odpowiedzi przystoją w komodyi, i czas wreszcie, by kaniowskie pytanie
jak są możliwe syntetyczne sądy a priori? innem zastąpić pytaniem dlaczego wiara w takie
sądy jest potrzebna? - by pojąć mianowicie, iż, celem utrzymania istot naszego rodzaju, w
prawdziwość takich sądów wierzyć się musi; co, naturalnie, jeszczc nie wyklucza, iż mogłyby
fałszywymi być sądami! Czyli, mówiąc wyraźniej, gruntownie i po prostu: syntetyczne sądy a
priori bynajmniej nie muszą być możliwymi: nie mamy do nich prawa, w naszych ustach są to
wyłącznie fałszywe sądy. Jeno wiara w ich prawdziwość jużcić jest potrzebna, jal wiara
przedniego tła i oczywistość nieodłączna od perspektywicznej optyki życiowej. - Naostatek,
by wspomnieć jeszcze o olbrzymim wpływie, jaki filozofia niemiecka - czytelnik, mam
nadzieję, rozumie jej prawa do gęsich łapek? - w całej wywarła Europie, wątpić nie należy, iż
przyczyniła się do niego jakowaś virtus dormitiva: zachwycano się w kołach szlachetnych
próżniaków, cnotliwców, mistyków, artystów, w trzech czwartych chrześcian oraz
politycznych obskurantów wszystkich narodowości, iż, dzięki filozofii niemieckiej, znalazło
się antidotum przeciwko przepotężnemu jeszcze sensualizmowi, co z ubiegłego stulecia
przelewał się w dzisiejsze, słowem - sensus assoupire...
  Co do atomistyki materyalistycznej: to należy ona do najgruntowniej obalonych rzeczy,
jakie istnieją i snadź niema już dzisiaj w Europie pośród uczonych takiego nieuka, który, poza
wygodnym użytkiem podręcznym i osobistym (jako skrócenie w wypowiadaniu się
mianowicie), przypisywałby jej jeszcze rzetelne znaczenie - dzięki w pierwszym rzędzie
owemu Polakowi Boscovich'owi, co wraz z Polakiem Kopernikiem, największym był
dotychczas i najbardziej zwycięskim oczywistości przeciwnikiem. Za namową Kopernika
uwierzyliśmy bowiem wbrew wszystkim zmysłom, iż ziemia nie stoi na miejscu, nauka
Bosco-vich'a zaś dokazała, że wyrzekliśmy się wiary w ostatek stałości ziemi, wiary w
pierwiastek, w materyę, w atom cząsteczkowy i drobinowy: byt to największy nad zmysłami
tryumf, jaki dotychczas odniesiono na ziemi. - Musimy atoli pójść jeszcze dalej i
wypowiedzieć wojnę, nieubłaganą wojnę na noże, także potrzebie atomistycznej, co, jak owa
słynniejsza potrzeba metafizyczna, szkodliwy żywot pośmiertny wiedzie wciąż jeszcze w
dziedzinach, w których nikt jej nie przeczuwa: - musimy naj pierw obalić także ową inną i
fatalniejszą atomistykę, której najdłużej i najlepiej uczyło chrześcianstwo, atomistykę duszy.
Tem słowem niechaj mi będzie wolno określić ową wiarę, co uważa duszę za coś
niezniszczalnego, wiekuistego, niepodzielnego, jako monadę, jako atomon: wiarę tę trzeba z
nauki wyświecić. Mówiąc między nami, nie jest to bynajmniej rzeczą konieczną wyzbywać
się przytem duszy samej, i jednej z najstarszych, najczcigodniejszych wyrzekać się hypotez:
jak to, dla ich niezręczności, bywa z przyrodnikami, którzy zaraz tracą duszę-, skoro jej tylko
tkną się. Ale droga do nowych ujęć i wysubtelnień hypotezy o duszy stoi otworem; zaś
pojęcia, jak dusza śmiertelna i dusza jako wielość subjektu i dusza jako ustrój społeczny
popędów i afektów mogłyby uzyskać odtąd w nauce prawo obywatelstwa. Nowy psycholog,
kładąc kres przesądowi, z podzwrotnikową niemal bujnością krzewiącemu się dotychczas
dokoła wyobrażenia o duszy, wygania wprawdzie siebie samego ni to w nowe pustkowie i
nową nieufność - być może, iż dawniejszym psychologom było wygodniej i weselej - : atoli
czuje on ostatecznie, iż dlatego właśnie skazany jest wynajdywać - i, kto wie? może znaleść.
  Fizyologowie niechaj baczą, by popędu samo zachowawczego nie uznawali za popęd
kardynalny istoty organicznej. Twór żyjący pragnie przedewszystkiem siłom swym dać upust
- życie samo jest wolą mocy -: samozachowawczość zaś jest li jednem z pośrednich i
najczęstszych jej następstw. - Słowem, tu jak wszędzie, baczność przed zbytecznemi
zasadami teologicznemi! - a do nich należy popęd samozachowawczy (zawdzięczamy go
niekonsekwenyi Spinozy -). Tak bowiem nakazuje metoda, która z założenia musi być
oszczędnością zasad.
  Świta snadź obecnie w pięciu, sześciu głowach, iż fizyka jest także jeno wykładem i
układem świata (wedle nas! za pozwoleniem), a n i e świata objaśnieniem: atoli, dopóki
opiera się na wierze w zmysły, uchodzi za coś więcej i długo jeszcze za coś więcej,
mianowicie za objaśnienie, uchodzić musi. Ma po swej stronie oczy i palce, ma po swej
stronie oczywistość i namacalność: to epokę o zasadniczo gminnym smaku czaruje, zjednywa,
przekonywa, - toć podąża ona instynktownie za kanonem prawdy wiekuiście popularnego
sensualizmu. Co jest jasne, co objaśnione? To najpierw, co da się ujrzeć i namacać - każdy
problemat aż potąd badać należy. Naodwrót: ze sprzeciwiania się ułomności zmysłów
wynikał właśnie czar platońskiego sposobu myślenia, który był dostojnym myślenia
sposobem, - do tego może śród ludzi, co silniejsze nawet i bardziej wymagające posiadali
zmysły, niźli je mają ludzie współcześni, ale umieli wyższego doznawać tryumfu w
zachowaniu władzy nad zmysłami tymi: i to przy pomocy bladej, zimnej, szarej sieci pojęć,
zarzucanej na pstre rojowisko umysłów na tłuszczę -zmystów - jak mawiał Plato. To
przezwyciężanie świata oraz wykład świata według maniery Platona innym byty rodzajem
użycia od tego, jakim nas raczą dzisiejsi fizycy tudzież z pośród wyrobników fizyologicznych
darwiniści i antiteleologowie ze swą zasadą możliwie najmniejszej siły i możliwie
największej głupoty. Gdzie człowiek niczego już dojrzeć ni dotknąć nie może, tam niema też
już czego szukać - inny to, co prawda, od platońskiego imperatyw, aliści snadź właśnie
odpowiedni dla prostaczego pracowitego pokolenia maszynistów i budowniczych mostów
przyszłości, co wyłącznie grubej dokonać mają roboty.
  By fizyologię z czystem uprawiać sumieniem, trzeba trzymać się zasady, iż narządy
zmysłowe nie są zjawiskami w sensie filizofii idealistycznej: toć jako takie nie mogłyby być
przyczynami! Sensualizm zatem jako hypoteza regulatywna co najmniej, by nie rzec, jako
zasada heurystyczna. - Jakto? a inni mówią nawet, jakoby świat zewnętrzny był dziełem
naszych narządów? Ależ w takim razie ciało nasze, jako cząstka tegoż zewnętrznego świata,
byłoby dziełem naszych narządów! Ależ w takim razie nawet narządy nasze byłyby - dziełem
naszych narządów! Jest to, jak mi się zdaje, gruntowna reductio ad absurdum: o ile
przyjmiemy, że pojęcie causa sui jest czemś gruntownie niedorzecznem. Zatem świat
zewnętrzny nie jest dziełem naszych narządów -?
  Zdarzają się wciąż jeszcze naiwni samospostrzegacze, którzy wierzą w istnienie
bezpośrednich pewników, naprzykład ja myślę, lub, co było przesądem Schopenhauera, ja
chcę: jak gdyby poznanie ogarniało w tym razie swój przedmiot czysto i wyłącznie jako rzecz
samą w sobie i jak gdyby nie zachodziło fałszerstwo ze strony subjektu, ni ze strony objektu.
Nie przestanę atoli powtarzać po stokroć, iż bezpośredni pewnik zawiera w sobie tak samo
contradictio in adjecto, jak absolutne poznanie i rzecz sama w sobie: należałoby wyłamać się
wkońcu z pod zaklęcia słów! Niechaj lud mniema, iż poznanie jest rozpoznaniem do końca,
filozof musi rzec sobie: rozkładając proces, wyrażony w zdaniu ja myślę, otrzymuję szereg
zuchwałych twierdzeń, których uzasadnienie jest trudne, może niemożliwe, -naprzyklad, że to
ja jestem, który myślę, że wogóle musi coś istnieć, co myśli, iż myślenie jest działalnością i
skutkiem jakiejś istoty, pomyślanej jako przyczyna, iż ja istnieje, wkońcu, iż jest to już rzeczą
pewną, co myśleniem zwać należy, - że wiem, czem jest myślenie. Gdyż nie rozważywszy
sobie tego pierwej, czemże mam sprawdzić, iż to, co właśnie się dzieje, nie jest raczej
chceniem lub czuciem? Dość, owo ja myślę wychodzi z założenia, iż chwilowy stan mój z
innymi porównywam stanami, które poznałem u siebie, by ustalić w ten sposób, czem on jest:
z powodu tej zależności od ubocznego wiedzenia nie jest on bądź co bądź dla mnie
pewnikiem bezpośrednim. - Zamiast owego bezpośredniego pewnika, w który lud w danym
razie niechaj sobie wierzy, otrzymuje w ten sposób filozof szereg pytań metafizycznych,
najistotniejszych pytań sumienia intelektualnego, które brzmią: Skąd biorę pojęcie myślenia?
Dlaczego wierzę w przyczynę i skutek? Co daje mi prawo mówić o jaźni i to o jaźni jako
przyczynie, a wreszcie jeszcze o jaźni, jako o przyczynie myśli? Kto, powołując się na
jakowąś intuicyę poznania, czuje się na siłach niezwłocznie na te pytania odpowiedzieć, jak to
czyni człowiek który powiada: myślę i wiem, że to przynajmniej jest prawdziwe, pewne,
rzeczywiste - ten spotka się dziś u filozofa z uśmiechem i dwoma znakami zapytania. Mój
panie, da mu snadź filozof do poznania, jest to nie prawdopodobne, byś się nie mylił:
jednakże dlaczego ma to być prawdą?
 Co do przesądu logików: to niestrudzenie będę wciąż podkreślał maluczki drobny fakcik,
którego ci przesądni stwierdzać nie lubią, - mianowicie, iż myśl przychodzi, gdy ona chce, nie
gdy ja chcę; jest to zatem fałszerstwem istotnego stanu rzeczy, gdy się powiada; podmiot ja
jest warunkiem orzeczenia myślę. Myśli się: lecz że to się jest właśnie owem dawnem
słynnem ja, jest to, łagodnie mówiąc, jeno przypuszczeniem, twierdzeniem, żadną zaś miarą
bezpośrednim pewnikiem. Wkońcu nawet tem myśli się powiedziano za wiele: już owo się
zawiera wyjaśnienie procesu i do samego procesu nie należy. Wnioskuje się w tym wypadku
na gramatyczną modłę myślenie jest czynnością, do każdej czynności potrzebny jest ktoś, kto
czyni, a więc -. Mniej więcej wedle tego samego schematu szukała dawniejsza atomistyka do
sily, która działa, jeszcze owej drobiny materyi, w której ta siła tkwi, z której działa, atomu;
ściślejsze umysły nauczyły się obywać wkońcu bez tej resztki ziemi, snadź więc logicy
przyzwyczają się też z czasem obywać bez tego malutkiego się (w które rozwiała się dawna
rzetelna jaźń).
 Nie najpośledniejszym zaiste, urokiem jakiejś teoryi jest to, iż daje się ona obalić: tem
właśnie subtelniejsze mózgi pociąga ona ku sobie. Zda się, iż stokrotnie obalona teorya
wolnej woli temu jeno urokowi swe trwanie jeszcze zawdzięcza: - wciąż jawi się ktoś, co
czuje się na siłach ją obalić.
 Filozofowie zwykli mówić o woli ni to o naj lepiej znanej rzeczy pod słońcem; toć
Schopenhauer pozwalał się dorozumiewać, iż jedynie wola jest nam właściwie znana,
całkowicie znana, bez uszczerbku i dodatku znana. Lecz wciąż mi coś się zdaje, iż
Schopenhauer i w tym także wypadku uczynił jeno to, co zazwyczaj czynią filozofowie: że
przejął i rozdął przesąd ludowy. Wola zda mi się przedewszystkiem czemś bardziej złożonem,
czemś, co tylko jako słowo jest jednością, - i właśnie w tem jednem słowie tkwi przesąd
ludowy, co zapanował nad niedostateczną po wszystkie czasy przezornością filozofów.
Bądźmyż przeto wreszcie przezorniejsi, bądźmy niefilozoficzni,-powiedzmy: w każdem
chceniu jest po pierwsze więcej poczuć, mianowicie poczucie stanu: od tego precz, poczucie
stanu: ku temu dąż, poczucie samegoż precz i dąż, następnie jeszcze towarzyszące poczucie
mięśniowe, które wraz z naszem chceniem grę swą poczyna w takich nawet razach, gdy rąk i
nóg w ruch nie wprawiamy. Jak zatem czucie, i to wielorakie czucie, uznać należy za
ingredyencyę woli, tak też, po wtóre, włączyć w nią trzeba jeszcze myślenie: w każdym akcie
woli istnieje myśl rządząca; - i niechaj nikt nie mniema, jakoby, oddzieliwszy myśl tę od
chcenia, jako pozostałość otrzymywało się jeszcze woli! Po trzecie, wola jest nie tylko
kompleksem czucia i myślenia, lecz przedewszystkiem afektem jeszcze: mianowicie owym
afektem rozkazu. To, co zowie się, wolnością woli-, jest w istocie swej afektem wyższości w
stosunku do tego, który musi być posłusznym: jam wolny, on musi słuchać - świadomość ta w
każdej kryje się woli, jakoteż owo napięcie uwagi, ów prosty wzrok, co widzi wyłącznie
jedno, owa bezwzględna wartości ocena teraz tego potrzeba, nie zaś czegoś innego, owa
wewnętrzna pewność, iż zostanie się usłuchanym, wreszcie to wszystko, co do stanu
rozkazodawcy jeszcze należy. Człowiek, króry chce, - rozkazuje w sobie czemuś, co mu jest
posłuszne, lub o czem mniema, iż mu jest postuszne. Zważmy teraz jednakże, co w woli, - w
tej tak różnorodnej rzeczy, dla której lud ma jedno tyłko słowo, - jest najdziwniejsze:
ponieważ w danym wypadku rozkazy wydajemy i razem jesteśmy im posłuszni, będąc zaś im
posłuszni, znamy uczucia przymusu, naporu, ucisku, odporu i ruchu, niezwłocznie
poczynające się zazwyczaj po akcie woli; ponieważ, przy pomocy syntetycznego pojęcia
jaźni, nawykliśmy z drugiej strony na dwoistość tę nie zważać, co do niej się łudzić; przeto do
chcenia uwiązał się jeszcze cały łańcuch biednych wniosków, oraz z nich wynikających
fałszywych ocen samejże woli - skutkiem czego chcący w dobrej mniema wierze, jakoby
chcenie wystarczalo do czynu. A że w przeważnej ilości wypadków chcemy tylko wtedy, gdy
można mieć nadzieję, iż skutek rozkazu, a więc posłuszeństwo, a więc akcya nastąpi, przeto
pozór przedzierzgnął się w uczucie, jakoby w tym wypadku istniała konieczność skutku;
słowem, chcący do pewnego stopnia ma przeświadczenie, iż wola i akcya są jedncm niejako, -
zalicza powodzenie, wykonanie chcenia do samejże woli i doznaje przytem przyrostu owego
poczucia mocy, które idzie w parze z wszelkiem powodzeniem. Wolność woli - oto słowo na
określenie owego różnorodnego stanu rozkoszy człowieka chcącego, co rozkazuje i z
wykonawcą w jedno zespala się zarazem, - co uczestniczy jako taki w tryumfie nad
przeszkodami, w duszy zaś mniema, iż to li wola jego pokonywa właściwie przeszkody.
Chcący kojarzy tym sposobem uczucia rozkoszy, doznawane przez zwycięskie narzędzia
wykonawcze, przez służebne wole niższe lub dusze niższe- toć nasz organizm jest jeno
ustrojem społecznym wielu dusz - z uczuciem rozkoszy, odczuwanem przezeń w roli
rozkazodawcy. L'effect c'est moi: dzieje się tu podobnie, jak w każdym dobrze
skonstruowanym i szczęśliwym ustroju gminnym, iż klasa rządząca identyfikuje się z
powodzeniami gminy. Przy wszelkiem chceniu chodzi bądź co bądź o rozkazywanie i
posłuch, na podstawie, jak powiedziano, ustroju społecznego wielu dusz; dlatego filozof może
sobie rościć prawo, by chcenie samo w sobie wolno mu było rozpatrywać ze stanowiska
morału: morału pojętego mianowicie jako nauka o stosunkach władczych, od których zależy
powstanie zjawiska zwanego życiem.
  Iż poszczególne pojęcia filozoficzne nie są czemś dowolnem, czemś, co samo dla siebie
rośnie, lecz że wzrastają we wzajemnej zależności i pokrewieństwie; iż lubo jawią się na
pozór tak nagle i kapryśnie w historyi myślenia, to jednak, jak wszystkie okazy fauny jakiejś
części ziemi, do jednego należą systemu: przejawia się to ostatecznie i w tem jeszcze, jak
pewnie wypełniają wciąż najrozmaitsi filozofowie jakowyś zasadniczy schemat możliwych
filozofij. Niewidzialne jakieś zaklęcie wciąż każe im bieżeć na nowo po tej samej linii
kolistej, choćby czuli się nie wiedzieć jak niezależnymi od siebie w swej woli krytycznej lub
systematycznej: coś w nich samych prowadzi ich, coś jednego za drugim w określonym żenię
porządku, a jest niem właśnie owa wrodzona systematyka i pokrewieństwo pojęć. Myślenie
ich jest w rzeczywistości o wiele mniej odkrywaniem, niźli zapoznawaniem się na nowo,
przypominaniem, nawrotem i powrotem do jakiegoś dalekiego praodwiecznego zbornego
bytowania duszy, z którego wyrosły ongi owe pojęcia - filozofowanie jest zatem do pewnego
stopnia rodzajem atawizmu najwyższego rzędu. Dziwne podobieństwo rodzinne wszelkiego
filozofowania indyjskiego, greckiego, niemieckiego dość prosto się tlómaczy. Tam właśnie,
gdzie istnieje powinowactwo językowe, wprost uniknąć niepodobna. by dzięki wspólnej
filozofii gramatyki - mniemam, dzięki nieświadomemu władaniu i kierownictwu jednakich
funkcyj gramatycznych - nie było wszystko przygotowane z góry do jednakowego rozwoju
oraz następstwa systemów filozoficznych: tak samo, jak do jakowychś innych możliwości
wytłómaczenia świata droga zda się gdyby zamknięta. Filozofowie z dziedziny językowej
uralsko-altajskiej (gdzie pojęcie subjektu najgorzej jest rozwinięte) nader prawdopodobnie
patrzą na świat inaczej i na innych znajdują się torach niźli indogermani lub muzułmani:
wpływ określonych funkcyj gramatycznych jest w ostatnim rzędzie wpływem
fizyologicznego osądu wartości tudzież warunków rasowych. - Tyle na odparcie
powierzchowności Locke'a w sprawie pochodzenia idej.
  Causa sui jest najdoskonalszą samo-sprzecznością, jaką wymyślono dotychczas, rodzajem
logicznego gwałtu i zwyrodnienia: atoli wybujała duma człowieka głęboko i straszliwie w tę
właśnie niedorzeczność zdołała się zawikłać. Pragnienie wolności woli w owem
superlatywnem znaczeniu metafizycznem, co wciąż jeszcze, niestety, w nawpół
uświadomionych panuje głowach, pragnienie, by całkowitą i ostateczną za swe uczynki
odpowiedzialność wziąć na siebie i uwolnić od niej bóstwo, świat, swych przodków,
przypadek i społeczeństwo, nie jest bowiem niczem pośledniejszem, niż by być właśnie ową
causa sui i, z więcej niźli munchhausen'owską śmiałością, wyciągnąć siebie samego za włosy
z bagna nicości na wybrzeże bytu. Jeżeli komuś przeniknąć się uda prostaczą naiwność
owego słynnego pojęcia wolnej woli i z niego się otrząśnie, to go poproszę, by swe
oświeceńie posunął jeszcze o krok dalej i otrząsnął się także z odwrócenia owej
niedorzeczności wolnej woli: mam na myśli niewolną wolę, która przedstawia się jako
nadużycie przyczyny i skutku. Nie należy urzeczowiać wadliwie przyczyny i skutku, jak to
czynią przyrodnicy (oraz ci, co na ich podobieństwo myślenie po przyrodniczemu dziś
uprawiają-) zgodnie z rozpanoszonem głuptactwem mechanistycznem. które każe przyczynę
naciskać i popychać aż do skutku; przyczyną i skutkiem należy się posługiwać tylko jako
czystemi pojęciami, to znaczy jako konwencyonalnemi fikcyami, celem określenia,
porozumiewania się, nie zaś objaśnienia. W samem sobie niema węzłów przyczynowych,
niema konieczności, niema niewoli psychologicznej, tam skutek nie następuje po przyczynie,
tam żadne prawo nie włada. To my sami wymyśliliśmy przyczyny, kolejność, mimobieżność,
względność, przymus, liczbę, prawo, wolność, powód, cel; kiedy zaś ten świat znaków jako
samo w sobie rzeczom przypisujemy, w rzeczy mieszamy, poczynamy sobie jeszcze raz tak
samo, jak poczynaliśmy zawsze, mianowicie mitologicznie. Niewolna wola jest mitologią w
życiu rzeczywistem chódzi tylko o silnią i słabą wolę. - Jest to niemal zawsze oznaką, na
czem mianowicie jemu samemu zbywa, gdy myśliciel we wszelkiej łączności przyczynowej i
konieczności psychologicznej wyczuwa zaraz ni to przymus, potrzebę, konieczność ulegania,
ucisk, niewole; rzecz to zdradziecka czuć w ten wlaśnie sposób, - zdradza się czlowiek. I
wogóle, o ile spostrzeżenia mnie nie mylą, "niewola woli jako problemat z dwóch wręcz
przeciwległych stron rozważania bywa, lecz zawsze w nader osobisty sposób: jedni nie chcą
wyrzec się za żadną cenę swej odpowiedzialności, wiary w siebie, praw osobistych do swej
zasługi (do tej zaliczają się rasy próżne -); inni naodwrót, żadnej odpowiedzialności, żadnej
winy na siebie brać nie chcą i, z głębi jakiejś wnętrznej samo pogardy, radziby zepchnąć
siebie samych gdziekolwiek. Ci ostatni, o ile piszą książki, zwykli ujmować się dziś za
zbrodniarzami; jakoweś socyalistyczne współczucie najulubieńszem jest ich przebraniem.
Istotnie, zdumiewająco upiększa się fatalizm ludzi słabej woli, skoro umie zalecać siebie jako
La religion dc la souffrance humaine: to jego dobry smak.
  Jako staremu filologowi wybaczyć mi proszę, iż nie mogę powstrzymać się, od złośliwego
wytykania palcem nieudolnych sztuczek interpretacyjnycti: jednakże owa prawidlowość
przyrody, o której wy fizycy, z taką dumą mówicie, jak gdyby - istnieje jeno dzięki waszemu
wykładaniu i lichej filologii,- bynajmniej zaś nie jest istotnym stanem rzeczy, nie jest tekstem,
raczej jeno naiwnie humanitarnem nagięciem i wypaczeniem sensu, któremi demokratycznym
instynktom nowoczesnej duszy czynicie zadość ! Wszędzie równość przed prawem - pod tym
względem z przyrodą nie dzieje się inaczej ni odnas lepiej : sprytna myśl uboczna, w której tai
się ponadto jeszcze gminna wrogość względem wszystkiego uprzywilejowanego i z siebie
świetność swą czerpiącego, tudzież wtóry i subtelniejszy ateizm. Ni dieu, ni maitre - oto,
czego i wy chcecie: i dlatego wiwat prawo przyrody ! - nieprawdaż ? Atoli, jak powiedziano,
jest to interpretacya nie tekst; i mógłby przyjść ktoś, co mając wręcz odmienne poglądy oraz
sztukę interpretacyi, umiałby z tejże samej przyrody i ze względu na też same zjawiska
wyczytać właśnie tyrańsko bezwzględną i nieubłaganą przewagę uroszczeń mocy - jakiś
interpretator, który bezwyjątkowość i bezwarunkowość wszelkiej woli mocy przedstawiłby
wam w ten sposób, iż każde niemal słowo, nawet słowo tyrania, wydałoby się - jako zbyt
ludzkie - ostatecznie niepotrzebnem lub osłabiającą jeno i łagodzącą metaforą; a zakończyłby
jednakże tem, iż utrzymywałby o tym świecie to samo, co wy utrzymujecie, mianowicie, że
przebieg jego jest 'konieczny i obliczalny, ale nie dlatego, ponieważ rządzą nim prawa, lecz
że praw absolutnie niema, a każda moc ostatnią swą konsekwencyę w kaźdem wysnuwa
okamgnieniu. Dajmy na to, iż jest to także tylko interpretacya - toć nie zaniedbalibyście
uczynić tego zarzutu ? - no, to tem lepiej.
  Cala psychologia dotychczasowa uwięzia na moralnych przesądach i obawach: nie odważyła
się sięgnąć w głąb. Pojąć ją jako morfologię oraz naukę o rozwoju woli mocy, jak ja pojmuję,
- nikomu jeszcze na myśl nawet nie przyszło: o ile mianowicie się godzi to, co dotychczas
napisano, uważać za objaw tego, co dotychczas przemilczano. Potęga przesądów moralnych
wtargnęła głęboko w świat najbardziej uduchowiony, pozornie najchłodniejszy i wszelkich
założeń próżen - a wtargnęła, jak rozumie się samo przez się, szkodząc, wstrzymując,
olśniewając, pacząc. Fizyo - psychologia właściwa walczyć musi z nieświadomymi oporami
w sercu badacza, ma serce przeciwko sobie: nauka o wzajemnem uwarunkowaniu dobrych i
zlych popędów, jako subtelniejsza immoralność, sprawia już przykrość i odrazę krzepkiemu
jeszcze i odważnemu sumieniu, - zaś więcej jeszcze nauka, iż wszystkie dobre popędy ze
złych wywieść się dają. Przypuśćmy atoli, iż ktoś uzna nawet afekty nienawiści, zazdrości,
skąpstwa, żądzy władania za afekty, warunkujące życie, jako coś, co w zbiorowem
włodarstwie życia zasadniczo i istotnie znajdować się musi, a więc musi być jeszcze
wzmożone, jeżeli życie ma być jeszcze wzmożone, - ten na taki kierunek swych sądów ni to
na morską będzie cierpiał chorobę. A jednak i ta hypoteza w przybliżeniu nawet nie jest
najprzykrzejsza i najniezwyklejsza w tej przeolbrzymiej, nieomal nowej jeszcze,
niebezpiecznych poglądów dziedzinie : - i, w rzeczy samej, możnaby przytoczyć setki
powodów, by każdy, kto - może, omijał ją z daleka. Z drugiej zaś strony : czyj okręt zaniosły
już tam fale, hej ! dalejże ! teraz mocno zacisnąć zęby ! rozewrzeć oczy ! krzepko ująć ster w
dłonie ! - ważąc żeglugę w te strony, najeżdżamy wprost na morał, przyczem zgniatamy i
miażdżymy snadź własnej moralności szczątek, ale cóż po nas! Nigdy jeszcze głębszy świat
poglądów nie otwierał się przed zuchwałymi podróżnikami i awanturnikami: a psychologowi,
który w ten sposób ofiarę czynie - nie jest to bynajmniej sacrificio del intelleto, wręcz
przeciwnie! - w zamian co najmniej domagać się wolno, by psychologia została znów uznana
za królowę nauk, na usługi której i do której przygotowaniem wszystkie inne są nauki. Gdyż
psychologia znów jest odtąd drogą do problematów zasadniczych.
  WOLNY DUCH
  O sancta simplicitas! W jakiem że dziwnem uproszczeniu i fałszerstwie żyje człowiek ! Nie
można dość się nadziwić temu, gdy na cud ten patrzeć nauczyło się wreszcie l Jakże jasnem i
wolnem i łatwem i prostem uczyniliśmy dokoła nas wszystko! jak potrafiliśmy zmysłom
naszym puścić wodze co do wszystkiego powierzchownego, myślenie nasze boską wyposażyć
żądzą swawolnych skoków i pomyłek ! — jak od samego początku umieliśmy zachować
sobie swą nieświadomość, by wprost niepojętą swobodą, nierozwagą, nieprzezornością,
wielkodusznością, weselem rozkoszować się życia, by rozkoszować się życiem! I dopiero na
tych już utwierdzonych i granitowych nieświadomości węgłach wolno było dotychczasowej
budować się wiedzy, wolno było woli wiedzy na podstawie o wiele potężniejszej dźwigać się
woli, woli niewiedzy, niepewności, nieprawdziwości! Nie jako przeciwieństwo tejże, lecz —
jako jej wysubtelnienie! Jużcić język tu, jak gdzieindzicj, poza swą nieudolność wyniść snadź
nie może i dalej mówić będzie o przeciwieństwach, gdzie istnieją jeno stopnie oraz rozliczne
stopniowania subtelności, jużcić zakorzeniona tartufferya morału, co stała się obecnie
nieodłączną naszą krwią i ciałem, nawet nam wiedzącym wypacza snadź w uściech słowa: tu i
ówdzie my to pojmujem i śmiejemy się, że właśnie najlepsza jeszcze wiedza chce nas
najsnadniej uwięzić w tym uproszczonym, sztucznym aż do rdzenia, pozmyślanym i
pofałszowanym świecie, że i ona, chcąc - niechcąc, błąd także miłuje, gdyż i ona także, ta
żyjąca, miłuje życie!
  Po tak wesołym wstępie niechaj poważne słowo nie przejdzie mimo uszu: zwrócone ono do
najpoważniejszych. Miejcie się na baczności, filozofowie i przyjaciele poznania, i
wystrzegajcie się męczeństwa l Cierpienia za prawdę! Nawet obrony własnej ! Odbiera to
waszemu sumieniu całą jego niewinność oraz -subtelną neutralność, to was przeciw zarzutom
i czerwonym chustom zapamiętałymi czyni, to ogłupia, zezwierzęca i zbydlęca, gdy w walce
z niebezpieczeństwem, zelżywością, podejrzliwością, wyświecaniem oraz jeszcze
dotkliwszemi wrogości następstwami, musicie ostatecznie występować aż jako obrońcy
prawdy na ziemi: — jak gdyby prawda była do tyła bezbronną i nieporadną istotą, by
potrzebowała obrońców ! I to was właśnie, wy rycerze najsmutniejszej postaci, wy moi
panowie, snujący po kątach pajęczynę ducha ! Toć ostatecznie dobrze wam wiadomo, iż zgoła
chodzić o to nie powinno, czy to wy właśnie słuszność mieć będziecie, jakoteż, iż żaden
jeszcze, filozof nie miał dotychczas słuszności, i że cenniejsza rzetelność kryć się może w
każdym drobnym pytajniku, który stawiacie po najwłaśniejszych słowach i ulubionych
naukach (a przy sposobności po sobie samych), niźli we wszystkich uroczystych gestach i
argumentach wobec oskarżycieli i sądów! Usuńcie się raczej na bok ! Ukryjcie się ! A miejcie
maskę oraz subtelność, by was brano za kogoś innego! Lub obawiano się nieco ! A nie
zapominajcież mi ogrójca, ze złotą kratą ogrójca! I miejcie ludzi wokół siebie, co są gdyby
ogród, — lub ni to muzyka nad wodami o wieczornej porze, gdy dzień staje się już
wspomnieniem: — wybierzcie dobrą samotność, samotność lekką, swobodną, swawolną, co
da wam także prawo pozostać nawet w jakowemś znaczeniu jeszcze dobrymi l Jakże
jadowitym, jak chytrym, jak lichym czyni człowieka każda długa wojna, której otwarcie
prowadzić nie można l Jak osobistym długa czyni trwoga, długie baczenie na nieprzyjaciół, na
możliwych nieprzyjaciół! Ci odtrąceni przez społeczeństwo, ci wiecznie prześladowani,
srodze szczuci, — oraz przymusowi pustelnicy w rodzaju Spinozów i Giordanów Brunów —
stają się zawsze wkońcu, bodaj pod maską najwyższego uduchowienia i sami snadź o tem nie
wiedząc, wyrafinowanie mściwymi trucicielami (rozgrzebmyż wreszcie podłoże etyki i
teologii Spinozy!) — nie mówiąc już o idyotyzmie moralnego oburzenia, które u filozofa
niezawodną jest oznaką, iż filozoficzny humor go odbieżał. W męczeństwie filozofa, w jego
poświęceniu się za prawdę przejawia się, do jakiego stopnia był on agitatorem i
komedyantem; w stosunku do niejednego filozofa, o ile był dotychczas przedmiotem jeno
artystycznej ciekawości, można jużcić niebezpieczne zrozumieć byczenie, by ujrzeć go także
w stanie zwyrodnieniu (przedzierzgniętego w męczennika, w krzykacza ze sceny i trybuny).
Mając atoli życzenie takie, trzeba jasno zdawać sobie sprawę, co mianowicie się zobaczy : —
jeno krotochwilę satyryczny, jeno farsę epilogową, jeno nieustający dowód, iż właściwa długa
tragedya ku końcowi się ma: o ile wyjdziemy z założenia, iż każda filozofia była w swem
powstaniu długą tragedya.
  Każdy wyborowy człowiek szuka instynktownie swego przebytku i ustronia, co go wybawia
od tłumu, od gawiedzi, od pospólstwa, gdzie, wyjątkiem z niej będąc, moźe zapomnieć o
regule człowiek : — okrom tego jedynego wypadku, gdy jeszcze silniejszy instynkt prze go
wprost ku tej regule, jako myśliciela w wielkiem i nadzwyczajnem znaczeniu. Kto przy
zetknięciu z ludźmi nie mienił się niekiedy wszystkiemi barwami udręki, kto nie popielał i nie
zieleniał ze wstrętu, odrazy, współczucia, zasępienia, osamotnienia, ten napewno nie jest
człowiekiem szlachetniejszego smaku. Przypuśćmy atoli, iż nie bierze on całego tego
brzemienia i przykrości dobrowolnie na siebie, że zawżdy ich unika i, jak powiedziano, w
swym przebytku cicho się skrywa i dumnie, no, to rzecz pewna: do poznania nie jest on
stworzony ni przeznaczony. Gdyż, jako taki pewnego dnia musiałby rzec sobie: bierz dyabli
mój dobry smak! toć reguła więcej jest zajmująca niż wyjątek, — niźli ja, wyjątek! — i
zstąpiłby w dół, przedewszystkiem w głąb. Studyowanie zwyczajnego człowieka, długie,
poważne, zaś w tym celu wiele maskarad, przezwyciężenia siebie samego, poufałości, złego
towarzystwa — każde towarzystwo jest złe okrom towarzystwa sobie równych — stanowi
nieodzowny cząstkę żywota każdego filozofa, cząstkę snadź najnieprzyjemniejszą,
najniewonniejszą, w rozczarowania najobfitszą. Kiedy atoli sprzyja mu szczęście, jak to
szczęśliwemu dziecięciu poznania się godzi, spotyka odpowiednich skrócicieli i ułatwicieli
swego zadania, — mam na myśli tak zwanych cyników, czyli ludzi, którzy po prostu uznają
w sobie zwierzę, pospolitość, regułę, stoją zaś przytem na takim stopniu wrażliwości i
uduchowienia, iż czują potrzebę mówić wobec świadków o sobie i o równych sobie: —
niekiedy tarzają się nawet w książkach niby na własnym swym gnoju. Cynizm jest to jedyna
forma, w której pospolite dusze tem zatrącają, co jest prawością; zaś człowiek wyższy przy
każdym grubszym i subtelniejszym cynizmie winien nadstawić uszu i za każdym razem być
zadowolonym, gdy bezwstydny sowizdrzał lub uczony satyr głos w obecności jego zabiorą.
Bywają nawet wypadki, iż ze wstrętem oczarowanie się lączy: wtedy mianowicie, gdy takiego
niedyskretnego kozia i małpę kaprys przyrody wyposaży geniuszem, jak abbe'go Galiani,
najgłębszego, najbystrzejszego i snadź najbrudniejszego także swego stulecia człowieka —
był on o wiele głębszy od Woltera a co zatem idzie, o wiele więcej milczący. Częściej już się
zdarza, iż myśląca głowa na małpiem bywa osadzona ciele, niezwyczajnej bystrości rozum na
pospolitej duszy, — pośród lekarzy mianowicie, oraz fizyologów morału wypadek to
bynajmniej nierzadki. I gdzie jeno ktoś, nie gorycząc się, pogodnie raczej mówi o człowieku,
jako o brzuchu z dwojakiemi potrzebami i o głowie z jedną; wszędy, gdzie ktoś głód tylko,
popęd płciowy i próżność zawsze widzi, szuka i chce widzieć, jak gdyby były jedynemi i
wyłącznemi czynów ludzkich pobudkami; słowem, gdzie już nie źle, lecz, licho mówi się o
człowieku, — tam miłośnik poznania bacznie i pilnie nadsłuchiwać powinien, wogóle winien
nadstawiać tam uszu, gdzie bez oburzenia się mówi. Gdyż człowiek oburzony, i kto tylko
siebie samego, (lub w zamian, czy to świat, czy bóstwo, czy społeczeństwo) własnymi swymi
zębami rozdziera i kaleczy, ten stoi snadź, moralnie rzecz ważąc, wyżej od uśmiechniętego i
zadowolonego ze siebie satyra, w każdem utoli innem znuczeniu jest wypadkiem
zwyklejszym, obojętniejszym, mniej pouczającym. I nikt nie kłamie tyle, co człowiek
oburzony.
  Trudna to rzecz, być zrozumianym: zwłaszcza jeśli się myśli i żyje gangasrotogati, jedynie
śród ludzi, którzy myślą i żyją inaczej, mianowicie kurmagati, lub w najlepszym razie trybem
żaby mandeikagati — czyż nie czynię wszystkiego, by sam być do zrozumienia trudnym ? —
i wypada już być serdecznie wdzięcznym nawet za dobrą wolę, w niejakiej subtelności
interpretacyi okazaną. Co się zaś tyczy dobrych przyjaciół, którzy są zawsze nazbyt wygodni i
właśnie jako przyjaciele do wygody roszczą sobie prawo, to najlepiej przyznać im z góry do
nieporozumień luz i arenę : — toć uśmiać się jeszcze można; - lub calkiem ich się pozbyć,
tych dobrych przyjaciół, — i także śmiać się !
  Najtrudniejszem do przelożenia z jednego języka na drugi jest tempo stylu tegoż języka: ile
że ma on uzasadnienie w charakterze rasy, fizyologiczniej mówiąc, w zwyczajnem tempie jej
przemiany materyi. Bywają w dobrej wierze tłómaczenia, które są niemal fałszerstwami, jako
mimowolne spospolitowania oryginału, jedynie dlatego, iż nie udało się przełożyć jego
dziarskiego i wesołego tempa, które ponosi i przesadza wszelkie niebezpieczeństwa w
rzeczach i słowach. Niemiec do presto jest w swym języku niemal niezdolny; zatem, jak
słusznie wnioskować się godzi, do wielu także najkrotochwilniejszych i najzuchwalszych
nuances wolnej, niezależnej myśli. O ile z ciała i duszy jest mu obcy sowizdrzał i satyr, o tyle
Arystofanesa i Petroniusza przełożyć on niezdolen. Wszelka stateczność, posuwistość,
pompatyczność, wszystkie zawiłe i nudne rodzaje stylu w nieprzebranej u Niemców
rozwinęły się rozmaitości, — niechaj mi wolno będzie zauważyć, że nawet proza Goethego,
wdzięcząca się i sztywna zarazem, bynajmniej nie tworzy wyjątku jako odzwierciedlenie
dawnych dobrych czasów, do których należy, i jako wyraz niemieckiego smaku z tej epoki,
gdy istniał jeszcze smak niemiecki, rokokowym będący smakiem in moribus et artibus.
Lessing jest wyjątkiem dzięki swej naturze aktorskiej, co wiele rozumiała i wiele ogarniała:
niedarmo przekładał Bayle'a i pierzchał chętnie w pobliże Diderota i Woltera, a jeszcze
chętniej między komedyopisarzy rzymskich : — Lessing i w tempie lubił wolnomyślność,
ucieczkę z Niemiec. Lecz mógłżeby niemiecki fizyk, bodaj nawet w prozie takiego Lessinga,
naśladować tempo Macchiavell'a, który w swym Principe każe nam oddechać suchem
subtelnem powietrzem florenckiem i pohamować się nie może, by o najpoważniejszych
sprawach nie rozprawiać w nieokiełznanem allegrissimo; nie bez złośliwego snadź poczucia
artysty, na jaką sprzeczność się waży, — myśli, długie, ciężkie, surowe, groźne, tempo zaś
cwału i przewybornego przeswawolnego humoru. A dopiero któżby się odważył na niemiecki
przekład Petroniusza, co w wyższym stopniu, niźli którykolwiek dotychczasowy wielki
muzyk, w pomysłach, powiedzeniach, słowach mistrzem był presta : i cóż ostatecznie znaczą
wszystkie kałuże chorego lichego świata, -starożytnego bodaj świata, gdy się ma, jak on,
stopy wichru, wiew jego i tchnienie, wyzwalające szyderstwo wichru, co wszystko uzdrawia,
zniewalając wszystko do biegu! Co zaś dotyczy Arystofanesa, tego opromieniającego,
koronującego ducha, dla którego przebacza się całemu światu helleńskiemu, iż istniał ongi,
oczywiście, jeśli zrozumiało się do głębi, jak w nim wszystko potrzebowało przebaczenia i
opromienienia: — to nie znam niczego, coby mnie pogrążyło w głębszą zadumę nad
skrytością i sfinksowością natury Platona, niźli ów szczęśliwie zachowany petit fait: iż pod
poduszką łoża, na którem umarł, nie znaleziono żadnej biblii, nic egipskiego, pitagorejskiego,
platońskiego — lecz Arystofanesa. Jakżeby nawet Plato podołał życiu —greckiemu życiu,
któremu przeczył, — bez Arystofanesa !
  Być niezależnym, to rzecz najnieliczniejszych: — jest to przywilej silnych. Kto zaś porywa
się. na to, mając najsłuszniejsze bodaj prawo, lecz nie będąc zmuszonym do tego, ten
dowodzi, iż jest prawdopodobnie nie tylko silny, lecz aż do szaleństwa zuchwały. Wchodzi w
labirynt, stysiąckrotnia niebezpieczeństwa, w które życie już samo przez się obfituje; nie
najpośledniejsze z nich to, iż nie dojrzy oko niczyje, jak i gdzie się zabłąka, wysamotni i
przez jakiego jaskiniowego minotaura sumienia na ćwierci rozdarty zostanie. Kiedy zaś
człowiek taki ginie, dzieje się to tak daleko od zrozumienia ludzkiego, iż nikt tego nie czuje,
nikt z nim nie współczuje : — a on powrócić już nie może! do współczucia ludzkiego wrócić
nie może już !
  Najszczytniejsze poglądy nasze muszą — i winny ! — brzmieć jak szaleństwa, zależnie od
okoliczności, jak występki, gdy w niedozwolony obiją się sposób o uszy ludzi, do nich
niestworzonych i nieprzeznaczonych. Egzoteryczność i esoteryczność, jak to rozróżniano ongi
śród filozofów, u Indów jak u Greków, Persów i Muzułmanów, słowom wszędzie, gdzie
istniała wiara w hierarchię dostojeństwa, nie zaś w równość i równe prawa, — pojęcia te nie
tylko tem wyodrębniają się od siebie, iż egzoteryk stoi na zewnątrz i od zewnątrz nie zaś od
wewnątrz, widzi, ocenia, mierzy i sądzi : istotniejszem jest to, że widzi rzeczy od dołu ku
górze, — esoteryk natomiast z góry na dół! Istnieją wyżyny ducha, z których tragedya nawet
przestaje wydawać się tragiczną; i gdyby się dało zespolić w jedno wszystek ból świata, to
któż śmiałby, orzec, czy koniecznem widoku tego następstwem byłoby współczucie, a tem
samem zdwojenie bólu ?... Co dla wyższej odmiany człowieka bywa pożywieniem lub
pokrzepieniem, to dla całkiem odrębnej i pośledniejszej odmiany jest niemal trucizną. Cnoty
pospolitego człowieka równałyby się snadź u filozofa występkowi i słabości; być może, iż
człowiek wysoce rozwinięty, o ile uległby zwyrodnieniu i znikczemnieniu, dopiero tą drogą
osiągnąłby właściwości, które w świecie bardziej poziomym, dokąd by się stoczył, budziłby
dlań odtąd cześć gdyby dla jakiegoś świętego. Bywają książki, które dla duszy i zdrowia
wręcz odmienną posiadają wartość, zależnie od tego, czy działają na duszę pospolitszą, na
pośledniejszą energię życiową, czy też na szczytniejszą i możniejszą : w pierwszym razie są
to książki niebezpieczne, podrywające, rozkładające, w drugim zaś, okrzyki herolda, co
najwaleczniejszych nawoływają do męstwa. Książki, które cały świat czyta, są to zawsze
cuchnące książki: przywarł do nich wyziew maluczkich ludzi. Gdzie lud je i pije, nawet gdzie
uwielbia, tam cuchnąć zwykło. Nie należy bywać w świątyniach, jeśli chce się czystem
oddechać powietrzem.
  Za młodu czci się i gardzi, nie znając jeszcze owej sztuki nuance'owania, która stanowi
najcenniejszy nabytek życia, i zasłużenie srogo pokutować trzeba, iż swem tak i nie
napastowało się w ten sposób rzeczy i ludzi. Wszystko tak się składa, by najgorszy ze
smaków, smak bezwzględności został okrutnie wydrwiony i nadużyty, aż człowiek się nauczy
kłaść nieco sztuki w swe uczucia i przy pomocy sztuczności próbować raczej szczęścia: jak to
Czynią prawdziwi artyści życia. Właściwa młodości porywczość i pokora nie zazna snadź
spokoju, dopóki nie pofałszuje tak rzeczy i ludzi, aż nad nimi napastwić się może: — młodość
sama przez się jest czemś obłędnem i zwodniczem. Później, gdy młoda dusza, rozczarowań
udręczona nadmiarem, zwróci się wreszcie podejrzliwie przeciwko sobie samej, wciąż jeszcze
gorąca i zapamiętała, nawet w swej podejrzliwości i rozterce sumienia : jakżeż miota się w
gniewie, jak niecierpliwie szarpie siebie samą, jak mści się za swe" długie zaślepienie, jak
gdyby dobrowolną było ono ślepotą! W tym okresie przejściowym karze się siebie samego
nieufnością względem swego uczucia; zachwyty swe udręcza się wątpieniem, nawet w
spokoju sumienia wyczuwa się niebezpieczeństwo i ni to świadome przyciszenie i
wyczerpanie subtelniejszej prawości; a przedewszystkiem staje się zasadniczo po stronie
przeciwników młodości.— Minie lat dziesięć : i przychodzi się do przekonania, że i to
wszystko było jeszcze — młodością !
  W najdłuższym dziejów ludzkich okresie - przedhistorycznym zwie go się okresem — o
wartości dodatniej lub ujemnej jakiegoś czynu wnioskowano z jego skutków: czynu samego
w sobie równie dobrze jak jego pochodzenia nie brano przytem pod rozwagę, lecz mniej
więcej, jak po dziś dzień jeszcze odznaczenie lub hańba przechodzi w Chinach z dziecka na
rodziców, tak samo wstecz działająca siłą powodzenia lub niepowodzenia powodowała
człowiekiem, iż myślał o jakimś czynie źle lub dobrze. Nazwijmy ten okres przedmoralnym
ludzkości okresem: imperatyw poznaj siebie samego! podówczas był jeszcze nieznany. W
ostatnich natomiast lat dzie sięciu tysiącach na kilku wielkich połaciach ziemi doszło zwolna
do tego, iż już nie skutki lecz pochodzenie czynu jęło rozstrzygać o jego wartości : wielkie w
całości zdarzenie, znamienite wysubtelnie nie miary i wzroku, nieświadome oddziaływanie
panowania wartości arystokratycznych oraz wiary w pochodzenie, oznaka okresu, który w
ściślejszem znaczeniu nazwać by można okresem moralnym: dokonano tem pierwszej próby
poznania siebie samego. Zamiast następstw, pochodzenie: co za odwrócenie perspektywy! I
niewątpliwie dopiero po długich walkach i wahaniach osiągnięte odwrócenie ! Rozpanoszył
się, co prawda, skutkiem tego właśnie fatalny nowy przesąd, osobliwsza interpretacyi ciasnota
: pochodzenie czynu interpretowano z największą pewnością jako pochodzenie z zamiaru,
uwierzono jednomyślnie, iż wartość czynu polega na wartości jego zamiaru. Zamiar jako
całkowite pochodzenie oraz uprzednie dzieje czynu : pod brzemieniem przesądu tego do
najnowszych nieomal czasów moralnie chwalono, ganiono, wyrokowano, a i filozofowano
także na ziemi. Nie zachodziz atoli dziś potrzeba, byśmy się porozumieli ponownie co do
odwrócenia oraz zasadni czego wartości przesunięcia, dzięki ponownemu samoopamiętaniu i
pogłębieniu się człowieka, - nie stoimyż u progu nowego okresu, który najpierw jako
pozamoralny negatywnie określić by należało: dziś gdy, śród nas immoralistów przynajmniej,
budzi się podejrzenie, iż rozstrzygająca wartość jakiegoś czynu na tem właśnie polega, co w
nim niezamierzone, i że cała rozmyślność tegoż, wszystko, co w nim widzianem, wiedzianem,
świadomem, być może, należy jeszcze do jego powierzchni i naskórka, — który, jak każdy
naskórek, coś niecoś zdradza, lecz jeszcze więcej ukrywa? Słowem, mniemamy, iż zamiar jest
tylko znakiem i objawem, potrzebującym dopiero wytłómaczenia, przytem znakiem, który za
wiele, a więc sam przez się nic prawie nie oznacza, — że morał w dotychczasowem
znaczeniu, czyli morał zamiarów, był snadź przesądem, przedwczesnością, przedwstępnością,
rzeczą mniej więcej tej samej wagi co astrologia i alchemia, w każdym atoli razie czemś, co
przezwyciężyć potrzeba. Przezwyciężenie morału, w pewnem rozumieniu nawet samo -
przezwyciężenie morału : niechaj to będzie nazwaniem dla owej długiej tajemnej pracy,
zachowanej dla najsubtelniejszych i najrzetelniejszych, a i najzłośliwszych także sumień
dzisiejszych jako dla żywych kamieni probierczych duszy.
  Niema rady: trzeba uczucia oddania się, poświęcenia się dla bliźnich, cały morał zaparcia się
siebie samego pociągnąć bezlitośnie do odpowiedzialności i zapozwać przed sąd: tak samo
estetykę bezinteresownego poglądu, którą usprawiedliwiać się zwykło dokonywające się
obecnie zniewieścienie sztuki. Za wiele jest czaru i słodyczy w owych uczuciach to dla
innych, to nie dla mnie, by nie zachodziła potrzeba, stać się w tym względzie podwójnie
nieufnym i nie zapytać : nie sąż to snadź — wabiki ? — Iż się podobają - temu, kto je
posiada, oraz temu, kto ich owoce pożywa, a także obojętnemu widzowi, bynajmniej nie jest
to jeszcze argumentem na ich poparcie, raczej nawoływa właśnie do przezorności. Bądźmyż
tedy przezorni!
  Bez względu na stanowisko, jakie zajmie się dziś we filozofii: z każdej rozpatrywana strony
omylność świata, w którym domniemanie żyjemy, jest rzeczą najpewniejszą i
najniewzruszeńszą, na jaką stać jeszcze oko nasze: — znajdujemy dowody za dowodami na
to, które nęcą nas do przypuszczeń o omylnej zasadzie w istocie rzeczy. Kto wszakże samo
myślenie nasze, a więc ducha za fałszywość świata odpowiedzialnością obarcza —
chwalebny wybieg, którym się posługuje każdy świadomy lub nieświadomy advocatus dei —
; czyjem zdaniem świat ten wraz z przestrzenią, czasem, kształtem i ruchem tlómaczono
fałszywie: ten ma chyba niezła sposobność sam stać się wreszcie względem wszelkiego
myślenia nieufnym: nie płatałoż nam ono dotychczas najkapitalniejszych figlów ? i jakaż jest
rękojmia, iż nie będzie nadal postępowalo tak samo, jak postępowało dotychczas zawsze ?
Mówiąc poważnie : niewinność myślicieli ma w sobie coś wzruszającego i czcią
napawającego, dzięki czemu dziś jeszcze zanoszą oni do świadomości prośby, aby rzetelne
dawała im odpowiedzi: naprzyklad na pytanie, czy jest realna, lub dlaczego tak stanowczo nie
chce mieć nic wspólnego z światem zewnętrznym, oraz mu tym podobne. Wiara w
bezpośrednie pewniki jest moralną naiwnością, zaszczyt nam filozofom przynoszącą :
jednakże powinniśmy być już wreszcie nie tylko moralnymi ludźmi! Poza morałem, wiara
owa jest niedorzecznością, która nam zgoła nie przynosi zaszczytu ! Niechaj wiecznie czujna
nieufność uchodzi sobie w życiu towarzyskiem za oznakę złego charakteru i niechaj tem
samem do nieroztropności się zalicza : tu, między nami, poza rubieżą towarzyskiego świata
oraz jego twierdzeń i przeczeń — cóż nam przeszkadza zaprzeć się roztropności i rzec : toć
filozof ma właśnie prawo do złego charakteru, jako istota, któnj dotychczas najsnadniej
zawsze okpiwano na ziemi, — dziś jest on zobowiązany do nieufności, dziś winien zezować
złośliwie z wszelkich podejrzeń otchłani. Żem w żart obrócił tę posępną maszkarę, wybaczyć
mi proszę: gdyż ja to właśnie nauczyłem się oddawna inaczej myśleć, inaczej oceniać
oszukiwanie, oraz co to znaczy być oszukiwanym, i conajmniej parę szturchańców mam w
pogotowiu dla ślepej pasyi, w jaką filozofowie wpadają na myśl, iż oszukanymi być mogą.
Dlaczcgożby nie? Jest to tylko moralny przesad, iż prawda więcej jest warta niż. złudzenie;
jest to nawet najgorzej uzasadnione przypuszczenie, jakie istnieje na świecie. Wyznajmyź
przed sobą tyle: iż zgolą nie istniałoby życie, gdyby nie było perspektywicznych ocen i
pozorności; i gdybyśmy z cnotliwym zapałem i bezmyślnością niektórych filozofów zechcieli
usunąć całkiem świat pozorny, no, dajmy na to, iż dokazalibyście tego, — to conajmniej i z
waszej prawdy nie ocalałoby nic ! Niedość - że przyjąć stopnie pozorności oraz ni to
jaśniejsze i ciemniejsze cienie i zasadnicze tony pozoru, — rozmaite valeurs, mówiąc
językiem malarzy? Czemużby świat, który nas obchodzi, nie mógł być fikcyą ? Gdy zaś kto
zagadnie: ależ do fikcyi potrzeba sprawcy? — nie możnaż odrzec mu po prostu: Dlaczego?
Czyż to potrzeba nie wchodzi snadź w zakres fikcyi? Czyż niewolno względem podmiotu
oraz względem orzeczenia i przedmiotu być nieco ironicznym ? Czyż filozof nie powinien
wznieść się ponad wiarę w gramatykę? Cześć guwernantkom : ale czyż nie czas, by filozofia
wyrzekła się wiary guwernantek ?
  Oh, Wolterze l Oh, humanitarności ! Oh, idyotyzmie! Z prawdą, z szukaniem prawdy dzieje
się coś dziwnego; i gdy człowiek poczyna sobie przytem nazbyt po ludzku — il ne cherche le
vrai que pour faire le bien — idę o zakład, że nic nie znajdzie !
 Przypuśćmy, iż nie mamy żadnych innych realnych danych okrom naszego świata żądz i
namiętności, że do żadnej innej rzeczywistości znijść czy wznieść się nie możemy niźli do
realności popędów naszych — gdyż myślenie jest tylko wzajemnym stosunkiem tych
popędów — : niewolnoż zatem spróbować i pytania postawić, czy nie wystarczają owe dane,
by na podstawie im podobnych dojść do zrozumienia także tak zwanego mechanistycznego
(czyli materyalnego) świata? Nie chodzi mi tu o zrozumienie świata w znaczeniu złudy,
pozoru, wyobrażenia (w znaczeniu berkeley'owskiem i schopenhauerowskiem), lecz jako
czegoś, co nie ustępuje w realności samemuż afektowi naszemu, — jako pierwotniejszej
świata afektów formy, w której, zwarte w potężną jedność, znajduje się jeszcze to wszystko,
co w procesie organicznym następnie się rozgałęzia i wykształca (a także, rzecz prosta,
wydelikaca i osłabia), jako jakiejś odmiany życia popędowego, w którem wszystkie funkcye
organiczne wraz z samoregulacyą, asymilacyą, odżywianiem, wydzielaniem, przemianą
materyi wzajem kojarzą się jeszcze syntetycznie, — jako jakieś praformy życia. Ostatecznie
próba tą nie tylko jest dozwolona: w imię sumienności metody jest ona nakazana. Nie
przyjmować kilku rodzajów przyczynowości, dopóki usiłowań, by obyć się wyłącznie
jednym, do ostatecznych nie doprowadzi się kresów (do niedorzeczności, jeśli tak rzec
przystoi): oto morał metody, której dziś pominąć, nie można; — wynika, to z jej definicyi,
jakby się wyraził matematyk. Ostatecznie chodzi o to, czy uznajemy istotnie wolę jako coś
działającego, czy wierzymy w przyczynowość woli: jeśli tak — a w istocie rzeczy wiara ta
jest wlaśnie naszą wiarą w przyczynowość samą —, to musimy próbować, by przyczynowość
woli przyjąć hypotetycznie jako przyczynowość jedyną. Wola może oczywiście oddziaływać
tylko na wolę — nie zaś na materyę (nie na nerwy naprzyklad — ): słowem, trzeba odważyć
się, na hypotezę, czy wszędzie, gdzie rozpoznajemy działania, nie oddziaływa wola na wolę
— i czy wszelki przejaw mechaniczny, o ile działa w nim jakaś siła, nie jest właśnie siłą woli,
skutkiem woli. Przypuśćmy wreszcie, iżby się powiodło ogół naszego życia popedowego
wyjaśnić jako ukształtowanie i rozgałęzienie jednej zasadniczej formy woli — mianowicie
woli mocy, jak moje głosi twierdzenie — ; przypuśćmy dalej, iż wszystkie funkcye
organiczne dałoby się sprowadzić do tejże woli mocy i że znalazłoby się w ntej także
rozwiązanie problematu płodzenia i odżywiania — jest to jeden problemat, — to uzyskałoby
się przez to prawo do jednoznacznego określenia wszelkiej siły działającej, do nazwania jej:
wolą mocy. Świat widziany od wewnątrz, świat określany i oznaczany ze względu na swój
charakter inteligibilny — świat ten byłby właśnie wolą mocy i ponadto niczem.
  Jakto ? Nie znaczyż to, mówiąc popularnie : Bóg obalony, dyabeł zaś nie —? Wręcz
przeciwnie! Wręcz przeciwnie, przyjaciele moi ! I, do dyabła, któż was zmusza mówić
popularnie !
 Jak to niedawno jeszcze, w pełnej nowszych czasów jasności, miało miejsce z rewolucyą
francuską, z tą okropną i, z pobliża sądząc, zbyteczną krotochwilą, pod którą jednakże
szlachetni i marzycielscy widzowie z całej Europy tak długo i tak namiętnie podkładali z
daleka własne swe oburzoeia i zachwyty, aż tekst zanikł pod interpretacyą: tak samo jakaś
szlachetna potomność mogłaby jeszcze niż niezrozumieć całej ubiegłej przeszłości i snadź
skutkiem tej pomyłki widok jej dopiero znośnym uczynić. A raczej: czy to już się; nie stało ?
nie byliźeśmy sami — tą szlachetną potomnością ? I czyż to teraz właśnie, o ile zdajemy
sobie z tego sprawę, — nie przeminęło już ?
 Nikt nauki jakiejś jedynie przeto, iż uszczęśliwia lub cnotliwym czyni, nie uzna tak łacno za
prawdziwą: z wyjątkiem snadź lubych idealistów, zachwycających się dobrem, prawdą,
pięknem i stawy swe zarybiających bez wyboru wszystkimi rodzajami pstrych, niemrawych i
dobrodusznych zachcianek. Szczęście i cnota argumentami nie są zgoła. Zapomina się
wszakże łacno, nawet po stronie umysłów rozważniejszych, iż psucie i unieszczęśliwianie
również przeciw - argumentami nie są. Coś prawdziwem być winno: chociażby było zarazem
w najwyższym stopniu szkodliwe i niebezpieczne; ba, mogłoby to stanowić nawet zasadniczą
właściwość bytu, iż doskonale poznanie niosłoby zagładę temu, ktoby je posiadł, przeto o
dzielności jakiegoś ducha wnioskowałoby się z tego, ile prawdy znieść on jeszcze może,
mówiąc wyraźniej, do jakiego stopnia należałoby mu ją rozcieńczyć, osłodzić, przysłonić,
przytłumić, pofalszować. To pewna, iż do odkrycia niektórych części prawdy źli i
nieszczęśliwi w korzystniejszych znajdują się warunkach i większe posiadają
prawdopodobieństwo powodzenia; nie mówiąc już o złych, którzy są szczęśliwi, — species,
przemilczana przez moralistów. Być może, iż srogość i podstęp sprzyjają więcej powstaniu
krzepkiego, niezależnego ducha i filozofa, niżli owa miękka, delikatna, potulna dobroć i
sztuka lekkiego brania, którą się ceni u uczonego i ceni się słusznie. O ile się wyjdzie z
założenia, o którem już wspomniano, iż pojęcia filozof nie zacieśnia się do filozofa piszącego
książki — lub nawet swą filozofię zamykającego w książkach ! Stendhal obrazu
wolnomyślnego filozofa dopełnia jeszcze rysem, którego gwoli smakowi niemieckiemu
podkreślić nie zaniedbam : — gdyż z niemieckim nie zgadza się on smakiem. Pour etre bon
philosophe, powiada ostatni ten wielki psycholog, il faut etre sec, clair, sans illusion. Un
banquier, qui a fait fortune, a une, partie du caractere requis pour faire des decouvertes en
philosophie, ć est a - dire pour voir clair dans ce qui est.
  Wszystko, co głębokie, lubi maskę; rzeczy zaś najgłębsze nienawjdzą nawet obrazu i
przypowieści. Nie byłożby przeciwieństwo właściwem dopiero przebraniem, pod którem
skrywałby się wstyd jakiegoś boga ? Zagadkowe pytanie: byłoby dziwnem, gdyby który z
mistyków nie potrącił już gdzieś zuchwale o nie. Bywają zdarzenia tak dalece subtelne, iż
najlepiej zagrześć je dla niepoznaki pod grubiaństwem jakiem; bywają objawy miłości i
rozkiełznanej wspaniałomyślności, po których nie pozostaje nic innego, jak wziąć kij i
wygrzmocić widza: mąci się tem pamięć jego. Niejeden umie znęcać i pastwić się nad własną
swą pamięcią, by bodaj na tym jednym wywrzeć swą zemstę świadku: — wstyd jest
pomysłowy. Nie najgorsze to rzeczy, których wstydzimy się najbardziej: nie tylko złość tai się
za maską, — ileż to dobroci bywa w podstępie ! Mógłbym wyobrazić sobie człowieka, który,
mając do ukrycia coś drogocennego i delikatnego, toczyłby się przez życie gruby i krągły,
gdyby stary pozieleniały ciężko kowany antał z winem : tak chciałaby subtelność jego
wstydu. Człowieka o głębokim wstydzie spotykają także jego przeznaczenia oraz subtelne
przejrzenia na drogach mało komu dostępnych, o istnieniu których jego najbliżsi i najzaufańsi
nic wiedzieć niepowinni : groza jego życia tajna jest ich oczom i zarówno jego znów
odzyskana równowaga życiowa. Taki człowiek skryty, który instynktownie posługuje się
mową gwoli milczeniu i przemilczaniu i niewyczerpany jest w wybiegach przed
zwierzeniami, chce i wymaga tego, by w głowach i sercach przyjaciół zamiast niego samego
tułała się jego maska; a jeżeli nawet tego nie chce, to jednak otworzą mu się pewnego dnia
oczy, iż mimo wszystko maska jego istnieje tamże, — i że tak jest dobrze. Każdemu
głębokiemu duchowi potrzeba maski: co więcej, dokoła każdego głębokiego ducha tworzy się
nieustannie maska, dzięki zawsze fałszywemu, mianowicie płytkiemu tłómaczeniu każdego
słowa, każdego postępku, każdego jego znaku życia.
  Należy doświadczać siebie samego, czy jest się przeznaczonym do niezależności i
rozkazywania; i to we właściwej porze. Nie trzeba swym próbom schodzić z drogi, acz są one
najniebezpieczniejszą snadź igraszką, w jaką wdać się można, i ostatecznie jeno próbami
dokonywanemi wobec nas samych jako świadków, nie zaś przed żadnym innym sędzią. Nie
przywiązywać się do żadnego człowieka: chociażby najmilszego, — każdy człowiek jest
więzieniem i cieśnią. Nie przywiązywać się do ojczyzny : chociażby najnieszczęśliwszej i
najbardziej pomocy potrzebującej, — nie tak już ciężko oderwać się sercem od ojczyzny
zwycięskiej. Nie przywiązywać się do żadnego współczucia: chociażby ogarniało człowieka
wyższego, w którego niezwyczajną beznadziejność i mękę przypadkiem zajrzeć nam dano.
Nie przywiązywać się do żadnej wiedzy: chociażby kusiła najdrogocenniejszymi, pozornie
dla nas właśnie nagromadzonymi skarbami. Nie przywiązywać się do wyzwolenia swojego,
do owej rozkosznej dali i obczyzny ptaka, co coraz dalej wzlata, by coraz więcej widzieć pod
sobą: — niebezpieczeństwo latającego. Nie przywiązywać się do własnych cnót, całości swej
nie składać w ofierze jakowejś swej cząstce, naprzykład gościnności swojej: najgroźniejsze to
niebezpieczeństwo dusz wyszczytnionych i bogatych, które szafarzą sobą rozrzutnie,
obojętnie niemal, i szczodrości swej cnotę posuwają aż do występku. Trzeba umieć zachować
siebie: oto najtrudniejsza niezależności próba.
  Wylania się nowy rodzaj filozofów : poważam się niezbyt bezpiecznem ochrzcić ich
mianem. O ile ich odgaduję, o ile odgadnąć się dają — gdyż jest to ich znamieniem, iż do
pewnego stopnia chcą pozostać zagadkami, — rościliby snadź sobie ci filozofowie
przyszłości prawo, a może także bezprawie do tego, by zwano ich kusicielami. Ostatecznie,
nawet to miano jest jeno zakusem, a jeśli kto woli, pokuszeniem.
  Czyż są nowymi przyjaciółmi prawdy, ci nadchodzący filozofowie ? Nader prawdopodobnie
: gdyż wszyscy filozofowie lubili dotychczas swe prawdy. To jednakże pewna, iż nie będą oni
dogmatykami. Byłoby to wbrew ich dumie, a także wbrew smakowi, gdyby ich prawda dla
byle kogo miała być prawdą : acz było to dotychczas tajnem życzeniem i ubocznym sensem
wszystkich dążeń dogmatycznych. Mój sąd jest moim sądem: kto inny niełacno ma do niego
prawo — rzecze snadź taki filozof przyszłości. Trzeba się otrząsnąć ze złego smaku, by
zgadzać się z wieloma. Dobro już nie jest dobre, gdy przejdzie w usta sąsiada. A dopieroż
dobro wspólne jakżeby istnieć mogło! Słowo to przeczy sobie samemu: co wspólnem być
może, to zawsze niewiele warto. Ostatecznie musi być tak, jak jest, jak było zawsze: rzeczy
wielkie zachowano dla wielkich, bezdnie dla głębokich, pieściwości i drżenia dla subtelnych,
zaś, ogółem i zwięźle, wszystko niezwyczajne dla niezwyczajnych.
  Mam li po tem wszystkiem nadmieniać jeszcze osobno, iż wolnymi będą także, bardzo
wolnymi duchami ci filozofowie przyszłości, — i nie tylko wolnymi duchami, lecz napewno
także czemś więcej, czemś groźniejszem, większem i zasadniczo innem, co niepoznawanem i
za co innego branem być nie chce ? Lecz, mówiąc to, w równym niemal stopniu względem
nich samych, jak względem nas, heroldów ich i zwiastunów, nas wolnych duchów !
poczuwam się do powinności rozwiać wokół nas wszystkich stary głupi przesąd i
nieporozumienie, co, gdyby mgła jaka, mąciły już z dawien dawna przeźrocz pojęcia wolnego
ducha. We wszystkich krajach europejskich, a także w Ameryce, istnieje obecnie coś, co
miana tego nadużywa, nader ciasny, niewolny, w łańcuchy zakuty rodzaj duchów, które chcą
mniej więcej tego, co wręcz jest przeciwne zamiarom i instynktom naszym, — nie
wspominając już o tem, iż względem owych nadchodzących filozofów dopieroż będą istnemi
zamknionemi oknami i zapartemi wrotami l Słowem, do niwelatortłw należą, niestety, te
rzekome wolne duchy — są bowiem wymownymi i bazgrzącymi sprawnie piórem
niewolnikami demokratycznego smaku tudzież swych nowoczesnych idej : pospołu ludzie
próżni samotności, własnej próżni samotności, niemrawi poczciwcy, którym odwagi ni
szanowności odmówić nie można, jeno iż są tacy. niewolni i do śmieszności powierzchowni,
przedewszystkiem dla swej zasadniczej skłonności, by w dotychczasowym ustroju dawnego
społeczeństwa dopatrywać się poniekąd przyczyny wszystkiej niedoli i niepowodzeń ludzkich
: przyczem oczywiście wywraca się prawdę na nice ! Powszechna szczęśliwość trzody na
zielonych pastwiskach, z zapewnieniem, bezpieczeństwem, wygoda, ulżeniem życia dla
każdego : oto, co wszystkiemi siłami osiągnąć by radzi; obie ich do przesytu powtarzane
pieśni i nauki brzmią: równość praw oraz współczucie dla wszystkiego cierpiącego, — zaś
cierpienie samo uważają za coś, co precz usunąć należy. My od nich różni, przejrzawszy
okiem i sumieniem zagadnienie, gdzie i jak roślina człowiek pieniła się dotychczas najbujniej,
mniemamy, że każdorazowo miało to miejsce w wręcz odmiennych warunkach, że gwoli
temu groza jego położenia wzmódz się dopiero musiała przeolbrzymio, jego wynalazczość i
zmyślność (duch jego —) pod długotrwałym naciskiem i przymusem się rozzuchwalić i
wysubtelnić, zaś jego wola życiowa aż do bezwzględnej wydźwignąć się woli mocy : —
mniemamy, iż srogosć, przemoc, niewolnictwo, niebezpieczeństwo w sercu i na ulicy,
skrytość, stoicyzm, kusicielstwo oraz dyabelstwo wszelkiego rodzaju, że wszystko źle,
straszliwe, drapieżne i wężowe w duszy ludzkiej równie dobrze służy do wywyższenia
species czlowiek, jak tegoż przeciwieństwo: — mówiąc tylko tyle, nie wypowiadamy się.
nawet w zupełności, lecz w sio wach naszych i milczeniu naszem po tej wszelako stajemy
stronie, na przeciwległym biegunie wszelkich nowoczesnych idej i zachcianek stada
ludzkiego : jako jego antypodzi zapewne ? Cóż w tem dziwnego, że my wolne duchy niezbyt
zwierzać się lubimy ? że z niejednego objawić nie chcemy względu, z czego duch wyzwolić
się nie może i dokąd potem snadź uniesień zostanie ? Co zaś dotyczy niebezpiecznej formuły
poza dobrem i złem, którą zapobiegamy przynajmniej, iż nie biorą nas za kogoś innego : to
jesteśmy czemś innem, niźli libres penseurs, liberi pensatori, Freidenker jak tam tym
wszystkim przezacnym rzecznikom nowoczesnych idej nazywać się podoba. W wielu
przebytkach ducha domownicy, goście conajmniej; wieczni zbiegowie z dusznych miłych
zakątków, w których upodobania i uprzedzenia, młodość, pochodzenie, przypadkowe
zetknięcie się z ludźmi i książkami, lub same - li trudy pielgrzymki więzić nas się zdawały;
pełni niechęci do wabików zależności, skrywających się w zaszczytach, pieniądzach,
stanowiskach lub upojeniach zmysłowych; wdzięczni nawet względem niedoli i obfitującej w
rozmaitość choroby, gdyż odrywała zawsze nas od jakowejś reguły oraz przesądu tejże;
wdzięczni względem boga, dyabła, owcy i robaka w duszach własnych; ciekawi aż do
występku; badacze aż do okrucieństwa; o niepowściągliwych palcach wobec
niepochwytnego; o zębach i żołądkach, co najniestrawniejsze trawią gotowi do każdego
rzcmiosła, by strości i bystrych wymagającego zmysłów; gotowi do każdego porywu dzięki
przebogactwu wolnej woli; o duszach zwierzchnich i wnętrznych, którym niełacno w
ostateczne zajrzeć zamiary; o pobliżach i oddalach, których przobieźeć nie wolno stopie
niczyjej; utajeni pod płaszczami światłości; zdobywający, acz podobni z pozoru
spadkobiercom i marnotrawcom; porządkujący i zbierający od świtu do nocy; skąpcy mimo
bogactwa i przepełnienia swych skrytek; gospodarni w uczeniu się i zapominaniu, pomysłowi
w schematach; niekiedy dumni z tablic kategoryj, niekiedy pedanci, niekiedy pracy puhacze
nocne i za białego dnia także; zaś gdy tego potrzeba, nawet straszydła — a dzisiaj potrzeba
tego : mianowicie, ile że jesteśmy urodzonymi, zaprzysiężonymi, zazdrosnymi przyjaciółmi
samotności, właściwej nam najgłębszej, najpółnocniejszej, najpołudniowszej samotności: —
takim to rodzajem ludzi jesteśmy, my wolne duchy ! a snadź i wy także jesteście tem
poniekąd, wy nadchodzący, wy nowi filozofowie ?
  RELIGIJNOŚĆ
  Dusza ludzka i jej granice, naogól osiągnięty dotychczas zakres ludzkich doświadczeń
wnętrznych, wyżyny, głębie i dale tych doświadczeń, cala dotychczasowa historya duszy i jej
niewypite jeszcze możliwości: oto dla urodzonego psychologa i wielkich łowów miłośnika
przeznaczona knieja. Lecz jakżeż często musi powiadać on sobie z rozpacza. : sam jeden !
ach, sam jeden tylko ! a tu ogromne lasy i prabory ! Więc chciałby mieć kilkuset pomocników
i lotne szczwane psy gończe, które mógłby zagnać w historyę duszy ludzkiej, by mu tam jego
tropiły zwierzynę. Nadaremnie: przekonywa się zawżdy gruntownie i gorzko, jak trudno do
wszystkich tych rzeczy, które właśnie ciekawość jego nęci, znaleść psy i pomocników.
Przeszkoda, nie dozwalajcjca wysyłać uczonych w nowe i niebezpieczne knieje, gdzie
potrzeba odwagi, roztropności i w każdem znaczeniu subtelności, polega na tem, iż tam
właśnie przestają być użytecznymi, gdzie wielkie łowy, lecz razem wielkie poczynają się
niebezpieczeństwa : — tam właśnie gubią, swój gończy węch i swe ścigłe oko. By,
naprzykład, odgadnąć i oznaczyć, jak w duszach hominnm religiosorum kształtowały się
dotychczas dzieje problematu wiedzy i sumienia, trzeba snadź samemu być tak głębokim, tak
rozdartym, tak okropnym, jakiem było intelektualne sumienie Pascal'a: — zaś ponadto
potrzebaby jeszcze owego rozpostartego nieba jasnej, złośliwej duchowości, co ze swej
wyżyny zdołałoby rozpatrzeć, uporządkować, zawrzeć w formuły to rojowisko
niebezpiecznych i bolesnych przygód. — Lecz któż wyświadczyłby mi tę przysługę ! Lecz
któż miałby czas czekać takich służących I — widocznie pienią się zbyt rzadko, po wszystkie
czasy są tak nieprawdopodobni ! Ostatecznie, chcąc coś niecoś wiedzieć, trzeba samemu
wszystkiego dokonać : to znaczy, że ma się wiele do czynienia! — Cóż, kiedy ciekawość
mojego rodzaju jest zawsze ze wszystkich występków najmilszą, — przepraszam ! chciałem
rzec : miłość prawdy bywa nagradzana nie tylko w niebiesiech, lecz, nawet już na ziemi.
  Wiara, jakiej chrześciaństwo w swych początkach wymagało i nierzadko osiągało, wśród
sceptycznego i południowo-wolnomyślnego świata, który miał za sobą i w sobie wiekowe
walki szkół filozoficznych z dodatkiem wpajanej przez imperium Romanum tolerancyi, —
wiara ta nie jest ową dobroduszną i prostaczo poddańczą wiarą, z jaką garnęli się snadź do
swego Boga i chrześciaństwa taki Luter lub taki Cromwell albo jakiś inny północy
barbarzyńca ducha : raczej już ową wiarą Pascal'a, co przerażająco jest podobna
przewlekłemu samobójstwu rozumu, — czerstwego, żywotnego, robaczego rozumu, którego
odrazu i jednym zamachem uśmiercić niepodobna. Wiara chrześciańska jest od początku
wyrzeczeniem się: wyrzeczeniem się wszelkiej swobody, wszelkiej dumy, wszelkiego
przeświadczenia o sobie ducha; zarazem poniżeniem i samowyszydzeniem,
samookaleczeniem. Okrucieństwo i religijny fenicyzm jest w tej wierze, wymaganej od
zwątlonego, złożonego, przewrażliwionego sumienia: wychodzi ona z założenia, iż uległość
ducha jest czemś nieopisanie bolesnem, iż cala przeszzość i przyzwyczajenia takiego ducha
opierają się temu absurdissimum, jakiem przedstawia się mu wiara. Ludzie nowocześni,
przytępieni względem calej chrześcianskiej nomenklatury, nie odczuwają już okropności
superlatywu, zawartego dla starożytnego smaku w paradoksalności formuły Bóg na krzyżu.
Nigdy i nigdzie dotychczas nie objawiła się jeszcze równa w odwróceniu śmiałość, nie
istniało nic tak strasznego, pytającego i zagadkowego jak ta formuła: zapowiadała ona
przemianowanie wszystkich wartości antycznych. — To Wschód, głęboki Wschód, to
niewolnik wschodni mścił się w ten sposób na Rzymie oraz jego wytwornej i płochej
tolerancyi, na rzymskim katolicyzmie niewiary : — zaś tem, co oburzało niewolnika w jego
panu, przeciw jego panu, nie była nigdy wiara, lecz nieobecność wiary, owa napoły stoiczna i
uśmiechnięta niedbałość o grozę wiary. Oświecenie oburza: niewolnik pragnie bowiem
bezwzględnego, i w morale pojmuje jeno to, co tyranskie, kocha jak nienawidzi, bez nuance'y,
aż do głębi, aż do bólu, aż do choroby, — ogrom jego ukrytego cierpienia oburza się przeciw
dostojnemu smakowi, który zda się przeczyć cierpieniu. Sceptycyzm wobec cierpienia, w
istocie rzeczy jeno attitude arystokratycznego morału, niepośledni wziął także udział w
powstaniu ostatniego wielkiego rokoszu niewolników, co francuską zaczął się rewolucyą.
  Wszędzie, gdzie jeno religijna występowała dotychczas newroza, znajdujemy ją w
połączeniu z trzema niebezpiecznymi przepisami dyetetycznemi: samotnością, postami oraz
wstrzemięźliwością płciową, — jednakże napewno rozstrzygnąć niepodobna, co tu jest
przyczyną co zaś skutkiem, i czy wogóle mamy tu do czynienia ze stosunkiem przyczyny i
skutku. Do ostatniej wątpliwości upoważnia ta okoliczność, iż właśnie do najregularniejszych
jej objawów u dzikich jak u oswojonych ludów, należy także najgwałtowniejsza,
najwyuzdańsza lubieźność, która z kolei przedzierzga się równie nagle w drgawki pokutne
oraz zaprzeczenie świata i woli: jedno i drugie nie tlómaczyż się snadź zamaskowaną
epilepsyą ? Atoli w żadnym innym wypadku nie powinno się baczniej objaśnień unikać :
dokoła żadnego innego typu nie krzewiła się dotychczas taka gęstwa bredni i zabobonu, żaden
wśród ludzi, nawet wśród filozofów nie budził snadź dotychczas żywszego zajęcia, — czas
już w tej właśnie sprawie ochłonąć nieco, nauczyć się przezorności, zaś lepiej jeszcze: odejść
i odwrócić oczy. — Jeszcze w głębi ostatniej z rzędu, schopenhauerowskiej filozofii tkwi,
nieomal jak problemat sam w sobie, straszliwy ten pytajnik religijnego przesilenia i
rozbudzenia. Jak jest możliwe zaprzeczenie woli ? jak jest możliwy święty ? — zda się, iż
istotnie było to pytaniem, od którego zaczął Schopenhauer i które uczyniło go filozofem.
Zatem iście schopenhauerowską było to konsekwencyą, iż najzagorzalszy zwolennik jego
(snadź także ostatni, o ile dotyczy to Niemiec—), mianowicie Ryszard Wagner, dzieło swego
żywota tem właśnie uwieńczył i naostatek ów straszliwy i wiekuisty typ, type vócu, ze
wszystkiemi jego znamionami i właściwościami jako Kundry na scenę nawet wprowadził;
równocześnie psychiatrzy wszystkich niemal krajów europejskich mieli sposobność
studyować go zbliska wszędzie, gdzie newroza religijna - czyli jak ja ją zowie religijność —
jako armia zbawieniu wybuchła i szerzyła się epidemicznie po raz ostatni. — Gdy spytamy
atoli, co właściwie człowieka wszystkich rodzajów i czasów a także filozofa, zaciekawiało tak
niepomiernie w calem zjawisku świętego : to nie ulega wątpliwości, iż budził zajęcie
nieodłączny odeń pozór cudu, mianowicie bezpośredniego następstwa przeciwieństw, co do
wartości moralnej wręcz sprzecznych stanów duszy: zdało się to ludziom namacalnym
dowodem, iż człowiek lichy staje się naraz świętym, człowiekiem dobrym. Psychologia
dotychczasowa osiadła na tej mieliźnie: nie stałoż się to głównie dlatego, iż poddała się
panowaniu morału, iż wierzyła nawet w przeciwieństwa wartości moralnych i przeciwieństw
tych w tekście oraz istotnym stanie rzeczy dopatrywała się, doczytywała, domniemywała?
Jakto ? Cud jeno błędem w interpretacyi ? Jeno usterką filologiczną ?
  Zda się, że do ras łacińskich przywarł ich katolicyzm o wiele istotniej, niźli do nas ludzi
północnych cale chrześciaństwo wogóle: że więc niewiara oznacza w katolickich krajach coś
całkiem innego niż w protestanckich — mianowicie rodzaj rokoszu przeciw duchowi rasy,
gdy u nas jest ona raczej powrotem do ducha (lub bezducha —) rasy. My ludzie północni
pochodzimy niewątpliwie od ras barbarzyńskich także ze względu na nasze uzdolnienie do
religii: nie celujemy w niej zdolnościami. Celtów należy wyłączyć, którzy tworzyli też
dlatego najlepsze podłoże pod posiew chrześciaństwa na Północy : — we Francyi ideał
chrześciański, o ile tylko zezwalało na to blade słońce północne, dosięgną! rozkwitu. Jak obcy
są naszemu smakowi dla swej pobożności nawet ci ostatni sceptycy francuscy, o ile mają w
sobie domieszkę krwi celtyckiej ! Jak katolicką, jak nie niemiecką zda się nam socyologia
Augusta Comte'a wraz z jej rzymską logiką instynktów ! Jak jezuickim ów miły i rozumny
cicerone Z Port Royal, Sainte -Beuve, mimo całej swej wrogości względem jezuitów ! A
dopiero Ernest Renan: jak niedostępnie brzmi dla nas ludzi północnych mowa takiego
Renana, u którego nic nieznaczące drgnienie religijnego napięcia wyprowadza co chwila jego
w subtelniejszem znaczeniu lubieżną i rozlubowaną w wygodzie duszę z równowagi! Dość
powtórzyć za nim piękne te zdania, — a jakaż złośliwość i zuchwalstwo zadrgnie natychmiast
w odpowiedzi z naszej prawdopodobnie mniej pięknej i surowszej, mianowicie bardziej
niemieckiej duszy ! — disons donc hardiment que la religion est un produit de l'hontme
normal, que l'homme est le plus dans' le vrai quand il est le plus religieux et le plus assure
d'une destinee infinie... C'est quand ii est bon qu'il veut que la vertu corresponde a un ordre
eternel, c'est qnand il contemple les choses d'une maniere desinteressie qu'il trouve la mort
revoltante et absurde. Comment ne pas supposer que c'est dans ces moments - la, que l'homme
voit le mieux ?... Zdania te są dla mych uszu i nawyknień tak bardzo antypodyczne, iż, gdy je
znalazłem, pierwsza ma pasya napisała obok za la niaiserie religieuse par excellence ! — zaś
ostatnia ma pasya polubiła je nawet, te zdania, oraz ich prawdę wywrócone na nice! To tak
miło, tak pochlebnie, mieć własnych antypodów!
  To, co w religijności starożytnych zdumiewa Greków, polega na nieogarnionej pełni
wdzięczności, jaka z niej się roztacza: — nader to dostojny rodzaj człowieka, który zapatruje
się tak na przyrodę i na życie ! — Później, gdy w Grecyi czerń wzięła przewagę, religię
zachwaszcza także trwoga; i jęło przygotowywać się chrześciaństwo.
  Żarliwość względem Boga: istnieją jej prosta-cze, dobroduszne i natrętne rodzaje jak u
Lutra, — całemu protestantyzmowi brak południowej delicatczzy.
  Bywa oryentalne zapamiętanie się w niej ni to uniezaslużenie ułaskawionego lub
wywyższonego niewolnika, naprzyklad u Augustyna, któremu w obrażający zbywa sposób
wszelkiego dostojeństwa gestów i pożądań. Bywa jej kobieca pieszczotliwość i pożądliwość,
co wstydliwie i bezwiednie prze ku unio mystica et physica: jak u pani de Guyon. W wielu
wypadkach przejawia się ona dość dziwacznie jako przebranie dojrzałości płciowej u
dziewczyny lub młodzieńca; tu i ówdzie nawet jako hysterya starej panny oraz jako ostatnia
jej ambicya: — kościół w takich razach obwołał kobietę już niejednokrotnie świętą.
  Najpotężniejsi ludzie z czcią korzyli się dotychczas przed świętym, jako prz.ed zagadką
poskromienia siebie samego oraz rozmyślnego ostatecznego zaparcia się : dlaczegoż się
korzyli ? Przeczuwali w nim -i ni to poza pytajnikiem jego ułomnego i żałosnego wyglądu —
przemożną siłę, która lakiem poskramianiem doświadczyć siebie chciała, moc woli, w której
rozpoznawali i czcić umieli własną swą moc i chęć władania: czcząc świętego, czcili oni coś
w sobie. Nadto widok świętego nasuwał im podejrzenie: takiego dziwu zaprzeczenia i
wynaturzenia nie pożądanoby snadź bez powodu, tak powiadali i pytali siebie samych.
Istnieje widocznie jakiś tego powód, jakieś nader wielkie niebezpieczeństwo, o którem asceta,
dzięki swym tajemnym gościom i zwiastunom, snadź lepiej powiadamianym bywa? Słowem,
możni świata nauczyli się wobec niego nowej trwogi, przeczuwali jakąś nową potęgę,
jakiegoś nieznanego, nieuskromionego jeszcze wroga : — to wola mocy zniewalała ich
zatrzymywać się przed świętym. Musieli go zapytać.
  W Starym Testamencie żydowskim, w księdze sprawiedliwości bożej bywają ludzie, rzeczy
i mowy w tak wielkim stylu, iż piśmiennictwo greckie i indyjskie niczem dorównać mu nie
może. Z czcią staje się i grozą przed tymi olbrzymimi szczętami tego, czem człowiek był
ongi, i przychodzą do głowy posępne myśli o starej Azyi i o jej wysuniętym naprzód
półostrówku Europie, która w stosunku do Azyi chciałaby koniecznie oznaczać postęp
człowieczy. Co prawda: kto sam jest jeno nikłem oswojonem zwierzęciem domowem i zna
jeno zwierzęcia domowego potrzeby (na podobieństwo naszej dzisiejszej inteligencyi, z
dodaniem chrześcian inteligentne wyznających chrześciaństwo , tego w tych ruinach nic nie
zadziwi a tem mniej zasmuci — upodobanie do Starego Testamentu jest kamieniem
probierczym wielkości i małości —: snadź Nowy Testament, księga łaski, zawszeć mu
snadniej przypadnie do serca (jest w nim wiele rzetelnej czułostkowej dusznej braciszków
klasztornych i małych duszyczek woni). Połączenie tego Nowego Testamentu, stanowiącego
pod każdym względem rodzaj rokoka smaku, ze Starym Testamentem w jedną całość, w
biblię, w księgę samą w sobie : jest snadź największem zuchwalstwem i grzechem przeciw
duchowi, jaki Europa literacka ma na sumieniu.
  Po co dziś ateizm ? — Ojciec w Bogu grunobalony; tak samo nagradzający sędzia. Również
jego wolna wola: on nie słyszy, — a gdyby styszal, to jednak nie zdołałby pomódz. Co zaś
najgorsze : zda się niezdolnym wysławiać się wyraźnie: jest - U niejasny ? — Oto, co, pytając
i nadsłuchując, wykryłem z wszelakich rozmów jako przyczynę zaniku teizmu europejskiego;
zda mi się, że instynkt religijny pleni się wprawdzie potężnie, lecz że z głęboką nieufnością
odtrąca właśnie teistyczne zaspokojenie.
  Cóż tedy w istocie rzeczy cała nowsza czyni filozofia ? Od Descartes'a — i to raczej na
przekór jemu, niż za jego przykładem — ze strony wszystkich filozofów, pod pozorem
krytyki pojęcia podmiotu i orzeczenia, dokonywa się zamachu na dawne pojęcie duszy — to
znaczy, zamachu na podstawowe założenia nauki chrześciańskiej. Nowsza filozofia, jako
sceptycyzm teoryi poznania, jest skrycie lub jawnie antychrześciańską: acz, by rzec dla
subtelniejszych uszu, bynajmniej nie antyreligijną. Ongi wierzono mianowicie w duszę, jak
wierzono w gramatykę i podmiot gramatyczny: powiadano, ja jest warunkiem, myślę
orzeczeniem i uwarunkowanem — myślenie jest czynnością, do której domyślać się należy
podmiotu iako przyczyny. Teraz, z podziwu godną wytrwałością i przebiegłością, podjęto
usiłowania, czy nie udałoby się wydobyć z tej matni, — czy odwrócenie nie jest snadź
prawdziwem : myślę warunkiem, ja uwarunkowanem; ja jest zatem w następstwie syntezą,
tworzącą się przez myślenie samo. Kant chciał w istocie rzeczy udo wodnic, iż ze stanowiska
podmiotu podmiot udowodnionym być nie może, — przedmiot takie nie: możliwość
pozornego istnienia jednostkowego podmiotu, zatem duszy, myśl ta, co jako filzofia Wedanty
przejawiła się już raz i to z olbrzymią potęgą na ziemi, snadź nie zawsze była mu obca.
  Istnieje wielka drabina okrucieństwa religijnego o wielu szczeblach; trzy z nich atoli są
najważniejsze. Ongi ofiarowywano swemu bogu ludzi, takich snadź właśnie, którzy byli
najumiłowańsi, — zaliczają się tu żertwy z pierwocin we wszystkich religiach pierwotnych,
tu należy także ofiara cesarza Tyberyusza w grocie Mitry na wyspie Capri, ów
najokropniejszy ze wszystkich anachronizmów rzymskich. Następnie w moralnej ludzkości
epoce, ofiarowywano swemu Bogu najsilniejsze, jakie posiadano, instynkty, swą naturę;
godowa ta radość lśni w okrutnem spojrzeniu ascety, natchnionego wynaturzeńca. Wkońcu:
cóż do ofiarowania pozostało jeszcze ? Nie musianoż naostatek ofiarować wszystkiego
pocieszającego, świętego, kojącego, wszelkiej nadziei, wszelkiej wiary w utajoną harmonię,
w szczęśliwości i sprawiedliwości przyszłe? nie musianoż bóstwa ofiarować samego i, z
okrucieństwa względem siebie, ukorzyć się przed głazem, głupotą, ciężkością, losem, nicością
? Za nic ofiarować Boga — paradoksalne to misteryum ostatecznego okrucieństwo
zachowano dla wyłaniającego się obecnie pokolenia : my wszyscy poznaliśmy je już nieco.
  Kto, jak ja, z zagadkowem jakiemś pożądaniem silił się dtugo, by pessymizm przemyśleć do
głębi i wyłuskać go z napoły chrześciańskiej napoły niemieckiej naiwności i cieśni,
mianowicie z osłonek filozofii schopcuhauerowskiej, w których objawił się ostatnio
bieżącemu stuleciu; kto jakiemś azyatyckiem i nadazyatyckiem okiem zajrzał już istotnie w
głąb i wnętrze najbardziej przeczącego światu ze wszystkich możliwych sposobów myślenia
— poza dobrem i złem, nie zaś, jak Budda i Schopenhauer, urzeczony i opętany przez morał
— ; temu, właściwie pomimo jego woli, na wręcz przeciwny ideał otwarły się snadź tem
samem oczy, na ideał najhardziejszego, najżywotniejszego, najbardziej przyświadczającego
światu człowieka, który z tem, co było i jest, nie tylko że poradził sobie i znosić je się
nauczył, lecz który chciałby także, by tak, jak było i jest, powtarzało się znów przez całą
wieczność, który nienasycenie domaga się da capo nie tylko co do siebie, lecz także co do
całej sztuki i widowiska, i nie tylko co do widowiska, lecz w istocie rzeczy co do tego, który
widowiska owego potrzebuje — i potrzebnem je czyni : gdyż on ustawicznie siebie
potrzebuje - i potrzebnym się czyni — Cóż ? I nie byłby to — circulus vitiosus deus ?
  Wraz z mocą jego duchowego spojrzenia i wejrzenia rozrasta się oddal i ni to przestrzeń
dokoła człowieka: świat jego staje się głębszym, coraz to inne gwiazdy, coraz to inne zagadki
i obrazy jawią się mu na widnokręgu. Może to wszystko, na czem oko duchu swą bystrość i
swą przenikliwość ćwiczyło, było jeno pobudką do ćwiczenia jego, jeno przedmiotem
igraszki, czemś dla dzieci i dziecinnych mózgów : może najuroczystsze pojęcia, o które
najwięcej ścierano się i cierpiano, pojęcia bóstwa i grzechu, nie wydadzą się nam kiedyś
ważniejszemi, niźli starcowi cacka dziecinne i bóle dziecinne, — i może starzec ów znowu
będzie potrzebował potem jakiejś innej zabawki i innego bólu, — wciąż jeszcze dziecko do
tyła, wieczne dziecko !
  Czyż zdarzyło się zauważyć komu, jak dalece do życia istotnie religijnego (a także do jego
mikroskopijnego ulubionego zajęcia, polegającego na badaniu siebie samego, jako do owego
słodkiego ukojenia, które zwie się modlitwą i jest nieustanną gotowością na przyjście Boga)
potrzeba zewnętrznej bezczynności lub na wpół bezczynności; mam na myśli bezczynność ze
spokojnem sumieniem, dziadów i pradziadów, z pochodzenia, nie pozbawioną całkiem
arystokratycznego przeświadczenia, iż praca hańbi, — mianowicie pospolituje duszę i ciało ?
Że więc nowoczesna, hałaśliwa, drożąca się z czasem, ze siebie dumna, głupio-dumna
pracowitość snadniej niż wszystko inne niewiarę krzewi, do niej przygotowywa ? Wśród tych,
którzy naprzyklad w dzisiejszych Niemczech żyją zdała od religii, spotykam ludzi o
wolnomyślności najróżnorodniejszego pokroju i pochodzenia, przedewszystkiem atoli
większość takich, u których pracowitość z pokolenia na pokolenie religijne rozprzęgla
instynkty : iż nie wiedzą już zgoła, poco są religie i z rodzajem tępego zdumienia ni to
regestrują istnienie ich na świecie. Zdaniem tych poczciwców, jest się już pochłoniętym aż
nadto bądź to przez swe zajęcia, bądź też przez rozrywki, nie mówiąc już o ojczyznie, o
dziennikach, o obowiązkach rodzinnych; zda się, iż na religię zgoła nie mają czasu, zwłaszcza
iż nie zdają sobie sprawy, czy chodzi przytem o nowy interes czy też o nową rozrywkę, —
gdyż niepodobna, powiadają sobie, by się chodziło do kościoła wyłącznie dla popsucia sobie
dobrego humoru. Nie są oni wrogami obrzędów religijnych; kiedy w pewnych wypadkach,
naprzyklad ze strony państwa, wymaga się w takich obrzędach uczestnictwa, to czynią, czego
się wymaga, jak tyle rzeczy się czyni —, z cierpliwą i skromną powagą, bez nadmiernej
ciekawości i przykrości: — toć żyją nazbyt zdała i poza tem wszystkiem, by przypuszczać, iż
bodaj za i przeciw w takich rzeczach jest im potrzebne. Do tych obojętnych należy dziś
przeważająca ilość protestantów niemieckich z warstw średnich, szczególniej w wielkich
pracowitych ogniskach przemysłowych i handlowych; również większość pracowitych
uczonych i cały personel uniwersytecki (z wyjątkiem teologów których istnienie i możliwość
nasuwa tem samem psychologowi coraz liczniejsze i coraz subtelniejsze zagadki do
rozwiązania). Ludzie pobożni, lub bodaj jeno kościelni rzadko zdają sobie sprawę, ile dobrej
woli, możnaby rzec, umyślnej woli potrzeba dzisiaj, by uczony niemiecki podjąl poważnie
problemat religii; cale jego rzemiosło (i, jak powiedziano, rzemieślnicza pracowitość, do
której jego nowoczesne zobowiązuje sumienie) skłania go do wyniosłej, dobrotliwej niemal
wesołości względem religii, zaś do tej wesołości dołącza się czasem lekkie lekceważenie,
zwrócone przeciw nieschludnościc ducha, którą wszędzie tam przypuszcza, gdzie ktoś
opowiada się jeszcze za kościołem. Uczony dopiero przy pomocy historyi (a więc nie ze
swego osobistego doświadczenia) zdobywa się względem religij na korną powagę oraz
jakowąś trwożną oględność; atoli chociażby uczucie jego spotęgowało się względem nich aż
do wdzięczności, to jednak nie zbliża się on osobiście ani na krok do tego, co istnieje jeszcze
jako kościół lub pobożność: raczej naodwrót. Praktyczna w rzeczach religii obojętność, w
której się zrodził i wychował, przetwarza się u niego zazwyczaj w ostrożność i schludność,
wzdragającą się przed zetknięciem z religijnymi ludźmi i rzeczami; być może, że to głębia
jego tolerancyi i człowieczeństwa każe mu unikać subtelnej przykrości, od tolerowania
nieodłącznej. Każda epoka ma właściwy sobie, boski rodzaj naiwności, której wynalazku inne
epoki pozazdrościć jej mogą: — a ileż to naiwności, czcigodnej dziecięcej i bezgranicznie
niemądrej naiwności tkwi w tem przeświadczeniu uczonego o wyższości własnej, w
spokojności sumienia jego tolerancyi, w bezprzeczuciowej skromnej pewności, z jaką
instynkt jego obcho dzi się z człowiekiem religijnym jako typem pośledniejszym i niższym,
który on przerósł, prześcignął, przewyższył, — on, maluczki pretensyonalny karlik i
pospolitak, pilny rączy wyrobnik, pracujący rękoma i głową w służbie idej, nowoczesnych
idej!
  Kto głęboko w świat patrzył, ten snadź odgadnie, jaka w tem mądrość się kryje, iż ludzie są
powierzchowni. To instynkt samozachowawczy uczy ich pobieżności, lekkości, falszywości.
Śród filozofów tudzież śród artystów zdarza się tu i ówdzie nadmierne i namiętne czystych
form uwielbienie: niechaj nikt nie wątpi, iż komu potrzeba tak bardzo kultu powierzchni, ten
sięgnął już kiedyś boleśnie pod nią. Co do tych poparzonych dzieci, urodzonych artystów, u
których używanie życia li na tem jeszcze polega, by obraz jego fałszować (ni to z zawziętej na
życiu zemsty ), istnieje snadź nawet hierarchia dostojeństwa : ze stopnia, w jakim obmierzło
im życie, możnaby wnioskować, o ile sfałszowanym, rozcieńczonym, uzaświatowionym,
przebóstwionym pragnęliby widzieć obraz jego, — zaś homines religiosi możnaby zaliczyć
do artystów, jako ich stopień najwyższy. To głęboka podejrzliwa trwoga przed nieuleczalnym
pessymizmem zmuszała całe tysiąclecia wpijać się zębami w religijną interpretacyę bytu
trwoga owego instynktu, który przeczuwa, iż możnaby prawdę posiąść przedwcześnie, zanim
człowiek stanie się dość krzepkim, dość twardym, dość artystą... Pobożność, życie po bożemu
w ten rozpatrywane sposób przedstawia się jako najsubtelniejszy i ostatni płód trwogi przed
prawdą, jako zachwyt i upojenie artystyczne z obawy przed najkonsekwentniejszem ze
wszystkich fałszerstw, jako wola odwrócenia prawdy, nieprawdy za każdą cenę. Nie było
snadź dotychczas silniejszego środka, by upiększyć człowieka, niżli właśnie pobożność :
dzięki jej staje się człowiek tak bardzo sztuką, powierzchnią, grą barw, dobrocią, iż widok
jego przestaje już boleć.
  Kochać ludzi gwoli Bogu — było to dotychczas najdostojniejszem i najodleglejszem
uczuciem, jakie śród ludzi osiągnięto. Iż miłość człowieka bez jakowegoś uświęcającego
zamiaru dalszego głupstwem jest j i zwierzęcością, iż popęd do tego miłowania ludzi dopiero
od jakiegoś górniejszego popędu miarę swą, swą subtelność, swe ziarnko soli i pyłek ambry
otrzymywać winien: — bez względu na to, co zacz mógł być ów człowiek, który tego
najpierw doznał i doświadczył, i jak bardzo plątał się snadź także język jego siląc się, by
wysłowić pieściwość taką — świętym i czcigodnym niechaj mim będzie po wszystkie czasy
jako człowiek, który dotychczas najgórniej wzlatał i najpiękniej się zabłąkał!
  Filozof, jak my go rozumiemy, my wolne duchy —, jako człowiek najrozleglejszej
odpowiedzialności, któremu leży na sumieniu całość rozwoju człowieczego: filozof ten
posłuży się religiami gwoli swemu dziełu hodowczemu i wychowawczemu, podobnie jak się
posłuży każdorazowymi warunkami politycznymi i ekonomicznymi. Dobierający, hodujący,
co oczywiście znaczy, w równej mierze niszczący jak twórczy i kształtujący wpływ, który
przy pomocy religij wywierać się daje, jest zależnie od rodzaju ludzi, w ich zaklęcie i opiekę
oddawanych, wieloraki i rozmaity. Dla silnych, niepodległych, do rozkazywania
przygotowanych i przeznaczonych, w których ucieleśnia się zmysł i umiejętność rasy
władczeji jest religia jednym środkiem więcej, by pokonywać przeszkody, by módz panować
: jako węzeł, co zespala władcę poddanym i sumienie tego ostatniego, jego skrytości i tajniki
posłuchu uniknąć rade przed pierwszym wydaje i odpowiedzialnemi czyni; kiedy zaś niektóre
jednostki tego dostojnego pochodzenia dla swej górnej duchowości skłaniają się do
zaciszniejszego i oddanego rozmyślaniom żywota, zachowując dla siebie jeno
najsubtelniejszą odmianę władzy (nad wybranymi uczniami lub bracią zakonną), to religia
może posłużyć nawet jako środek, dzięki któremu uzyskuje się spokój, prożen zgiełku i
trudów pospolitszego rządzenia, i ochrania się swą czystość przed koniecznym brudem
wszelkiego politykowania. Tak pojmowali to naprzykład bramini: przy pomocy organizacyi
religijnej posiedli władzę mianowania ludowi królów, sami zaś stali zdała i na uboczu,
poczuwając się do szczytniejszych i ponadkrólewskich zadań. Okrom tego, także pewnej
części podwładnych daje religia pochop i sposobność przygotować się do przyszłego
władania i rozkazywania, owym mianowicie wyłaniającym się zwolna silniejszym słojom i
stanom, u których, dzięki pomyślnym zwyczajom małżeńskim, moc i rozkosz woli, wola
panowania nad sobą wciąż się wzmaga: religia nastręcza im dość bodźców i pokuszeń, by
weszły na drogi, zmierzające ku wyższej duchowości, by doświadczyły uczuć wielkich samo
- przezwyciężeń, milczenia i samotności : — ascetyzm i purytanizm są niezbędnymi niemal
środkami wychowawczymi i wyszlachetniającymi, gdy jakaś rasa, zrywając ze swem
pochodzeniem, pragnie z czerni stać się władczynią i wywalczyć sobie z czasem panowanie.
Zwyczajnym wreszcie ludziom, najliczniejszym, którzy istnieją jeno gwoli służbie i
pożytkowi ogólnemu i jeno poto istnieć powinni, daje religia nieocenione zadowolenie ze
swego losu i sposobu życia, niejednokrotnie spokój serca, wyszlachetnienie posłuszeństwa, z
im równymi jedną więcej wspólną dolę i niedolę, oraz gdyby uświęcenie i upiększenie, gdyby
usprawiedliwienie całej powszedniości, całej poziomości, całego nawpól zwierzęcego dusz
ich ubóstwa. Religia i religijne pojmowanie życia rzuca blaski słoneczne na takich wiecznie
udręczanych ludzi i nawet własny widok znośniejszym im czyni, oddziaływa na nich jak na
cierpiących wyższego rzędu epikurejska zwykła wpływać filozofia, kojąc, wysubtelniając,
cierpienie niejako zużytkowując, wkońcu nawet uświęcając i usprawiedliwiając. W
chrześcianstwie i buddyzmie niemasz snadź nic czcigodniejszego od mistrzowstwa, z jakiem
w najbardziej upośledzonych wpajają zasadę, by swą pobożnością podnosili się na wyższe
szczeble w urojonym ładzie rzeczy i w ten sposób wytrwali w zadowoleniu z Jadu
rzeczywistego, w zakresie którego los uciska ich srodze, — zaś tej srogości potrzeba właśnie !
  Nakoniec wszakże, by religiom takim wytknąć również ich strony ujemne i wyjawić grozę
ich niebezpieczeństwa : — przepłaca się to zawsze drogo i straszliwie, gdy religie nie są
środkami hodowczymi i wychowawczymi w ręku filozofa, lecz panują niezależnie i
samowładnie, — kiedy same ostatecznymi chcą być celami, nie zaś środkiem obok innych
środków. Śród ludzi, jak śród każdej innej odmiany zwierząt, istnieje nadwyżka chybionych,
chorych, zwyrodniałych, ułomnych, z konieczności cierpiących; udałe osobniki należą i śród
ludzi zawsze do wyjątków, zaś jeśli zważymy, iż człowiek jeszcze nie jest ustalonem
zwierzęciem, do nielicznych wyjątków. A co gorsza: im wyższego rzędu jest typ jakiegoś
człowieka, przez tegoż reprezentowany, tem bardziej wzmaga się jeszcze
nieprawdopodobienstwo, iż człowiek ten się uda: przypadkowość, prawo niedorzeczności w
zbiorowem gospodarstwie ludzkości objawia się najstraszliwiej niszczacem swem
oddziaływaniem na ludzi wyższych, których warunki życiowe są subtelne, zawiłe i do
obliczenia trudne. Jakżeż zachowują się tedy obie wymienione największe religie wobec tej
nadwyżki osobników chybionych ? Starają się podtrzymać, przy życiu utrzymać, co jeno
utrzymać się daje, ba, nawet stają zasadniczo po ich stronie jako religie cierpiących, przyznają
wszystkim tym słuszność, którym dolega życie gdyby jaka choroba, i chciałyby przeprzeć, by
każde inne odczuwanie życia zdawało się fałszem i było niemożliwością. Chociażbyśmy tę
ochronną i podtrzymującą pieczołowitość, o ile ogarniała i ogarnia ona krom wszystkich
innych także najwyższy, dotychczas zawsze niemal najbardziej cierpiący typ człowieczy,
ocenili jak najwyżej : to jednak w rachunku ogólnym religie dotychczasowe, mianowicie
religie samowładne, należą do głównych przyczyn, powstrzymujących ludzkość na niższym
szczeblu rozwojowym, — zachowały za wiele tego, co winno było uledz zagładzie.
Zawdzięcza się im niezmiernie wiele; i któż jest tak szczodrze uposażon wdzięcznością, by
nie zubożał wobec tego wszystkiego, co naprzykład duchowni chrześciańscy uczynili
dotychczas dla Europy ! A jednak, acz darzyli cierpiących pociechą, uciśnionych i
zrozpaczonych otuchą, niesamodzielnych pomocą i podporą, acz wnętrznie rozdartych i
zdziczałych wywabiali ze społeczeństwa w zacisza klasztorne i więzienne dla duszy cele: cóż
okrom tego musieli czynić, by ze spokojnem sumieniem pracować tak zasadniczo nad
utrzymaniem wszystkiego chorego i cierpiącego, to znaczy, po prawdzie i w istocie rze czy,
nad upośledzeniem europejskiej rasy? Wszystkie wartości wywrócić na nice — oto, co
musieli! Więc skruszyć silnych, wielkie nadwątlić nadzieje, szczęście znajdowane w
piękności podejrzanem uczynić, wszystko świetności pełne, męskie, zdobywcze, spragnione
władzy, wszystkie instynkty, właściwe najszczytniejszemu i najdoskonalszemu typowi
cztowieka, przedzierzgnąć w niepewność, w wyrzuty sumienia, samo-unicestwienie, ba nawet
wszystką miłość doczesności i panowania nad światem przetworzyć w nienawiść świata i
ziemskości — to postawił sobie i postawić sobie musiał kościół za zadanie, aż wedle jego
osądu odświatowienie, odzmysłowienie i człowiek wyższy w jedno stopili się uczucie. Jeżeli
przypuścimy, iż dałoby się szyderczem bezstronnem okiem jakiegoś epikurejskiego boga
ogarnąć cudacznie bolesną i w równej mierze prostaczą jak subtelną komedyę europejskiego
chrześciaństwa, to jestem przekonany, że możnaby się dziwić i śmiać bez końca: nie zdajeż
się bowiem, iż jedyną wolą, która przez osiemnaście wieków władała Europą, było szczytny
dziwoląg uczynić z człowieka ? Kto wszakże z odmiennemi skłonnościami, nie już po
epikurejsku, lecz z jakowymś boskim w ręku młotem zabrałby się do tego rozmyślnego
niemal zwyrodnienia i zmarnienia człowieka, jakiemu uległ europejczyk chrześciański
(Pascal naprzyktad), nie bylżeżby zmuszony zawołać z gniewem, z współczuciem, z
przerażeniem: 0h, wy głupcy, wy pretensyonalni litościwi głupcy, cóżeście uczynili! Byłaż to
praca dla rąk waszych ! Jakźeście mi najpiękniejszy głaz pokiereszowali i zeszpecili!
Jakźeście wy śmieli! — Chciałem powiedzieć : chrześciaństwo było dotychczas
najfatalniejszym rodzajem przecenienia sil własnych. Ludzie niedość wysocy i niedość
twardzi, by mogli kształtować człowieka jako artyści; ludzie niedość silni i niedość
dalekowidze, by z górnem samoprzezwyciężeniem puścić wodze pierwszoplano wemu
prawidłu tysiąckrotnego niepowodzenia i zagłady; ludzie niedość dostojni, by dojrzeć
bezdennie rozmaity hierarchię dostojeństwa i rozdział dostojeństwa miedzy człowiekiem a
człowiekiem : tacy to ludzie, ze swem równość przed Bogiem, rozstrzygali dotychczas o
losach Europy, aż dochowali się wkońcu umniejszonego śmiesznego niemal gatunku
zwierzęcia stadnego, czegoś dobrodusznego, chorobliwego, miernego, dzisiejszego
europejczyka...
 ZDANIA I POTRĄCENIA
 Kto jest nauczycielem do głębi duszy, ten wszystkie rzeczy bierze poważnie jeno ze względu
na swych uczniów, — nawet siebie samego.
 Poznanie dla niego samego — ostatnie to sidło, które zastawia morał: można zamotać się
niem raz jeszcze w morał całkowicie.
 Czar poznania byłby niewielki, gdyby na drodze do niego nie trzeba było tyle pokonywać
wstydu.
 Najnieuczciwszym jest się względem swego bóstwa : grzeszyć mu niewolno !
  Pozwalać drugim pomiatać sobą, okradać, okłamywać i wyzyskiwać siebie: skłonnością tą
objawiałby się snadź wstyd boga wśród ludzi.
  Kochać jednego jest barbarzyństwem: gdyż dzieje się to ze szkodą wszystkich innych.
Nawet gdy się kocha Boga.
  Zrobiłem to, powiada moja pamięć. Nie mogłem zrobić tego — powiada duma moja i jest
nieubłagana. Wkońcu — pamięć ulega.
  Złe ten przypatrywał się życiu, komu nie zdarzało się widzieć ręki, która w dobrotliwy
sposób — zabija.
  Gdy ma się charakter, ma się także typowe w swem życiu zdarzenia, które wciąż się
powtarzają.
  Mędrzec jako astronom. — Dopóki odczuwasz gwiazdy jako coś nad sobą, dopóty nie
posiadasz ty jeszcze wzroku mędrca.
  Nie siła, lecz trwałość szczytnych odczuwań szczytnego tworzy człowieka.
  Kto swój ideal osiąga, ten wyrasta już tem samem ponad niego.
  Niejeden paw ukrywa pawi swój ogon przed spojrzeniami innych i zwie to swoja dumą.
  Człowiek genialny bywa nieznośnym, jeśli nie posiada ponadto dwóch jeszcze co najmniej
zalet: wdzięczności i czystości duchowej.
  Stopień i rodzaj płciowości człowieka sięga aż w najostateczniejsze szczyty jego ducha.
  W pokojowych okolicznościach napada wojowniczy człowiek na siebie samego.
  Zasadami swemi pragnie się swe nawyknienia poskromić albo usprawiedliwić, albo uczcić,
albo zelżyć, albo utaić : — dwóch ludzi o jednakowych zasadach pragnie zatem
prawdopodobnie przecież czegoś zasadniczo różnego.
  Kto gardzi sobą samym, ten poważa jednakże jeszcze siebie jako wzgardziciela.
  Dusza, która wie, że jest kochana, ale sama nie kocha, wyjawia swój osad : — najgłębszy jej
pokład wypływa na wierzch.
  Rzecz, która się wyjaśnia, przestaje nas obchodzić. — Co mniemał bóg ów, który doradzał:
poznaj siebie samego ! Znaczyło to snadź : przestań zajmować się sobą. ! bądź
przedmiotowym ! — A Sokrates ? — A człowiek naukowy ?
  Straszna to rzecz, umrzeć w morzu z pragnienia. Musicież waszą prawdę aż tak przesalać, by
— nie gasiła już nawet pragnienia ?
  Współczucie względem wszystkich — byłoby srogością i tyranią względem ciebie, mój
panie sąsiedzie!
  Instynkt. — Gdy gore dom, zapomina się nawet o obiedzie. — To prawda: ale zjada się go
potem na zgliszczach.
  Kobieta uczy się nienawidzić w miarę, jak czarować — się oducza.
  Jednakie u mężczyzny i kobiety uczucia różnią się przecież w tempie: dlatego
nieporozumienia między mężczyzną a kobietą nie ustają.
  Kobiety same poza całą próżnością osobistą czują jednakże jeszcze nieosobistą pogardę —
dla kobiety.
  Spętane serce, wolny duch. — Gdy się swe serce skrępuje i uwięzi, można swemu duchowi
wielu użyczyć swobód: już to raz powiedziałem. Atoli nie daje się temu wiary, o ile nie wie
się już tego.
  Bardzo roztropnym ludziom poczyna się niedowierzać, gdy popadają w zakłopotanie.
  Straszliwe przygody nasuwuja. domysł, czy ten, kto ich doznał w życiu, sam nie jest czemś
straszliwem.
  Przygnębieni, melancholijni ludzie dzięki temu właśnie, co innych przygnębia, dzięki
miłości i nienawiści stają się lżejszymi i wypływają chwilowo na swą powierzchnię.
  Taki zimny, taki lodowaty, iż palce parzy I Każda dłoń, która go dotknie, cofa się, drżąc. —
I dlatego właśnie zda się niektórym żarem.
  Któż gwoli swej dobrej opinii nie poświęcił już kiedyś — siebie samego ?
 W poufaleniu się z ludźmi niema zgoła nienawiści do ludzi, ale dlatego właśnie za wiele
pogardy dla ludzi.
 Dojrzałość męska: znaczy to odzyskać powagę, jaką się miewało przy zabawie za lat
dziecięcych.
 Swej niemoralności się wstydzić : jest to pierwszy stopień schodów, u szczytu których
wstydzi się człowiek także swej moralności.
 Należy rozstawać się z życiem, jak Odyseusz rozstawał się z Nauzykaą, — błogosławiący
raczej niż zakochany.
 Jakto ? Wielki człowiek ? A ja wciąż widzę jeno aktora własnego ideału.
 Gdy się tresuje swe sumienie, to, gryząc, całuje nas ono zarazem.
 Rozczarowany mówi. — Oczekiwałem echa, a usłyszałem jeno pochwałę.
 Wszyscy udajemy przed sobą niemądrzejszych niźli jesteśmy : wypoczywamy w ten sposób
po naszych bliźnich.
 Dziś w miłośniku poznania mogłoby łacno obudzić się życzenie, by czuć się
zezwierzęceniem boga.
 Miłość odwzajemniona winnaby właściwie rozczarowywać kochającego do istoty kochanej.
Jak to ? jest - że na tyle skromna, by kochać nawet ciebie ? Lub na tyle głupia ? Czy też — —
czy też.
 Niebezpieczeństwo w szczęściu.— Teraz ze wszystkiem jest mi dobrze, teraz kocham już
los każdy: — kto ma ochotę być moim losem ?
 Nie miłość bliźniego, lecz bezwład ich miłości bliźniego nie dozwala chrześcianom
dzisiejszym — palić nas na stosie.
 Wolnemu duchowi, zbożnemu wyznawcy poznania — bądź co bądź mniej przypada do
smaku (do jego zbożności) pia fraus niż impia fraus. Stąd to głębokie niezrozumienie
kościoła, znamionujące typ wolnego ducha, — jako jego niewola.
 Mocą muzyki lubują się namiętności w sobie samych.
 Gdy postanowienie już powzięte, zamknąć uszy na najlepsze nawet dowodzenia przeciwne :
oznaka to silnego charakteru. Zatem przygodna wola glupoty.
 Zjawisk moralnych niema wcale, istnieje tylko moralny wykład zjawisk.
 Złoczyńca nie dorasta nader często do swojego czynu : umniejsza go bowiem i spotwarza.
 Rzecznicy złoczyńcy rzadko bywają artystami w tym stopniu, by piękną straszliwość czynu
wyzyskać na korzyść jego sprawcy.
 Próżność naszą najtrudniej urazić wtedy, gdy urażono już dumę naszą.
 Kto czuje, że jest przeznaczony do rozmyślań nie zaś do wierzeń, dla tego wszyscy wierzący
są zbyt hałaśliwi i natrętni : broni się przed nimi.
 Chcesz-li go zjednać sobie? Udawaj -że przed nim zakłopotanego. —
 Ogromne oczekiwania co do miłości płciowej, oraz wstyd w tych oczekiwaniach, psują
kobietom z góry wszystkie perspektywy.
 Gdzie w grę nie wchodzi miłość lub nienawiść, tam gra kobieta miernie.
 Wielkie epoki naszego życia zaczynają się tam, gdzie zdobywamy się na odwagę nasze
najgorsze przechrzcić w nasze najlepsze.
 Chęć przezwyciężenia jakiegoś uczucia jest jednakże wkońcu jeno pragnieniem innego lub
kilku innych uczuć.
 Istnieje niewinność podziwu: ten ją posiada, komu nigdy jeszcze na myśl nie przyszło, że
mógłby także być kiedyś podziwianym.
 Wstręt do brudu może być tak wielki, iż nie dozwala nam się oczyszczać, —
usprawiedliwiać.
 Zmysłowość przyspiesza niejednokrotnie wzrost miłości, iż korzenie tejże są za słabe i łatwo
wyrwane być mogą.
 Subtelność to nielada,- iż Bóg nauczył się po grecku, gdy zapragnął zostać pisarzem, — i że
nie nauczył się lepiej.
 Radość z pochwały cudzej bywa u niejednego jeno grzecznością serca — i czemś wręcz
rożnem od próżności ducha.
 Konkubinat uległ także skażeniu: — przez małżeństwo.
 Kto nawet na stosie weseli się jeszcze, ten nie tryumfuje nad bólem, lecz pszeto, iż nie
doznał tam bólu, gdzie go się spodziewał. Przypowieść.
  Gdy musimy zmienić o kimś zdanie, pamiętamy mu gorzko przykrość, jaką nam tem
wyrządził.
 Naród jest manowcem przyrody, by dojść do sześciu, siedmiu wielkich ludzi. — Ba : i
przejść następnie mimo nich.
  Wstyd wszystkich prawdziwych kobiet nie znosi wiedzy. Doznają one przytem wrażeniu,
jak gdyby chciano im w ten sposób zajrzeć pod skórę, — gorzej jeszcze ! pod suknie i stroje.
 Im abstrakcyjniejszą jest prawda, której chcesz nauczać, tem bardziej musisz nęcić ku niej
zmysły.
 Szatan ma niezmiernie rozlegle perspektywy dla Boga, dlatego stoi odeń tak daleko : —
mianowicie szatan jako najstarszy miłośnik poznania.
 Czem ktoś jest, poczyna się objawiać wtedy, gdy talent jego podupadnie, — gdy
zaprzestanie okazywać, co może. Talent jest także strojem; strój jest także kryjówką.
 Płcie łudzą się co do siebie wzajem: skutkiem tego czczą i kochają w istocie rzeczy jeno
siebie samych (czyli swój własny ideał, by wyrazić się grzeczniej —). I tak, mężczyzna
pragnie u kobiety zgodności, — atoli kobieta jest właśnie, na podobieństwo kota, zasadniczo
niezgodna, acz przyswoiła sobie bezsprzecznie pozory spokoju.
 Najdotkliwiej bywamy karani za nasze cnoty.
 Kto drogi do swego ideału znaleść nie umie, ten żyje lekkomyślniej i bezczelniej niż
człowiek bez ideału.
 Od zmysłów pochodzi dopiero wszelka wiaro-godność, wszelki spokój sumienia, wszelka
oczywistość prawdy.
  Faryzeizm nie jest zwyrodnieniem dobrego człowieka : znaczna jego cząstka jest owszem
potrzebna, by człowiek był dobry.
 Jeden szuka położnika dla swoich myśli, drugi kogoś, komuby pomógł: w ten sposób
powstaje zajmująca rozmowa.
 Przystając z uczonymi i literatami, można łacno przeliczyć się naodwrót: poza niezwykłym
uczonym kryje się nierzadko mierny człowiek, zaś poza miernym artystą dość nawet często
— nader niepospolity człowiek.
 Na jawie postępujemy podobnie jak we śnie : wynajdujemy i wymarzamy sobie dopiero
człowieka, z którym przystajemy, — i zapominamy o tem niezwłocznie.
  W zemście i miłości kobieta jest bardziej barbarzyńska niż mężczyzna.
 Rada jako zagadka. — Będzie kochanie długiem kochaniem, — lecz pierwej musisz zjeść
zęby na niem.
 Brzuch jest powodem, iż człowiek nie uważa siebie tak łacno za boga.
 Najwstydliwsze, jakie słyszałem, słowa: Dans le veritable amour c'est l'ame,qui enveloppe le
corps.
 Prożnosć nasza chciałaby, by właśnie to, z czego wywiązujemy się; najlepiej, wydawało się
rzeczą dla nas najtrudniejszą. Do genezy niejednego morału.
 Uczone skłonności u kobiety bywają zazwyczaj oznaką, iż płciowość jej niezupełnie jest w
porządku. Już bezpłodność powoduje jakowąś męskość smaku; gdyż mężczyzna jest, za
pozwoleniem, jałowem zwierzęciem.
 Porównawszy wogóle mężczyznę z kobietą, powiedzieć można : kobieta nie byłaby genialną
w stroju, gdyby nie posiadała instynktu roli wtórej.
 Kto walczy z potworami, ten niechaj baczy, by sam przytem nie stał się potworem. Zaś gdy
długo spoglądasz w bezdeń, spogląda bezdeń także w ciebie.
 Ze starych nowel florenckich, prócz tego — z życia : buona femmina e wala femmina imol
bastone. Sacchetti Nov. 86.
 Skłonić bliźniego do dobrego mniemania o sobie, a następnie w mniemanie to szczerze
uwierzyć : któż w tej sztuce dorówna kobietom ? —
 To, co w epoce jakiejś wydaje się złem, jest zazwyczaj niewczesnym odruchem tego, co
ongi uchodziło za dobre, — dziedziczność dawniejszego ideału.
  Wokół bohatera staje się wszystko tragedyą, wokół półboga wszystko satyrą; zaś dokoła
boga staje się wszystko — no ? może światem ? —
 Niedość mieć talent: trzeba mieć także wasze na niego pozwolenie, — nieprawdaż,
przyjaciele moi ?
 Gdzie rośnie świadomości drzewo, tam zawsze jest raj: tak powiadają najstarsze i
najmłodsze węże.
 To, czego dokonywa się z miłości, dzieje się zawsze poza dobrem i ziem.
 Zarzut, dywagacya, pogodna nieufność, szyderczość są oznakami zdrowia: wszystko
bezwzględne należy do zakresu patologii.
 Zmysł tragizmu przybiera i opada razem ze zmysłowością.
 Obłęd u jednostki jest czemś rządkiem, — atoli u grup, stronnictw, ludów i epok regułą.
 Myśl o samobójstwie wielką jest pociecha: dzięki jej niejedna noc zła przepędza się dobrze.
 Najsilniejszemu popędowi naszemu, tyranowi duszy naszej ulega nie tylko nasz rozum, lecz
także sumienie nasze.
 Trzeba odpłacać dobre i złe : ale dlaczego temu właśnie, który nam dobre lub złe wyrządził ?
 Niedość kochamy poznanie nasze, skoro udzielamy go innym.
 Poeci względem swych doświadczeń życiowych są bezwstydni : wyzyskują je bowiem.
 Bliźnim naszym nie jest nasz sąsiad, lecz sąsiad naszego sąsiada — tak każdy myśli naród.
 Miłość dobywa na jaw szczytne i utajone właściwości kochającego, — to, co w nim
niezwykłe, wyjątkowe : o tyle łudzi łacno co do tego, co w nim jest regułą.
 Jezus mówił do swych żydów : Zakon był dla rabów, — miłujcie Boga, jak ja, Syn jego, go
miłuję ! Cóż nas synów bożych obchodzi morał! —
  Wobec każdego stronnictwa. — Pasterz potrzebuje do pomocy barana - przodownika, — lub
sam w pewnych razach musi zostać baranem.
 Kłamie się oczywiście ustami, atoli mina, jaką ma się przytem, jednakże prawdę mówi.
 Czułość u surowych ludzi jest rzeczą wstydu — i czemś drogocennem.
 Chrześciartstwo napoiło Erosa trucizną: - nie umarł on wprawdzie, lecz wyrodzil się, w
występek.
 Chcąc się ukryć, można to osiągnąć także, mówiąc wiele o sobie.
 W pochwale jest więcej natręctwa niż w naganie.
  Współczucie u człowieka, oddanemu poznaniu, śmiech niemal wzbudza jak delikatne u
Cyklopa ręce.
  Z miłości ku ludziom rzucamy się niekiedy w ramiona pierwszego lepszego (gdyż
wszystkich uścisnąć niepodobna): lecz właśnie o tem ów pierwszy lepszy wiedzieć nie
powinien...
 Lekceważenie nie idzie w parze z nienawiścią, która budzi się dopiero wtedy, gdy stawia się
kogoś na równi lub wyżej od siebie.
  Wy utylitaryści, nie lubicież i wy także wszystkiego utile jeno jako rydwan a upodobań
swoich,— nie wydajeż się właściwie i wam turkot kół jego nie do zniesienia ?
 Ostatecznie kocha się swą żądzę nie zaś przedmiot tejże.
 Próżność innych sprzeciwia się naszemu smakowi w takim tylko razie, kiedy się naszej
sprzeciwia próżności.
  Względem tego, co to jest prawdziwość', nikt dość prawdziwym snadź nie był jeszcze.
  Szaleństwom rozumnych ludzi nie daje się wiary: co za uszczerbek przywilejów ludzkich !
  Następstwa czynów naszych biorą nas za łeb, zgoła nie dbając o to, iż tymczasem
poprawiliśmy się.
  Zdarza się niewinność kłamstwa, będąca oznaką dobrej wiary w swą sprawę.
  Rzecz to nieludzka błogosławić tam, gdzie przeklinają kogoś.
  Poufałość wyższego rozgorycza, gdyż odwzajemnić jej nie można.
  Nie to, że mnie okłamywałeś, lecz to, że ci już nie wierzę, wstrząsnęło mną do głębi.
  Bywa rozpasanie dobroci, które na pozór wy daje się złośliwością.
  On mi się nie podoba. — Dlaczego ? — Gdyż mu nie dorównywam. — Odpowiedział - że
kto tak kiedy ?
  DO HISTORYI NATURALNEJ MORAŁU
  Wrażliwość moralna jest obecnie w Europie równie subtelna, źrała, złożona, przeczulona,
wydoskonalona, jak należąca do niej wiedza morału jest jeszcze młoda, początkująca,
nieudolna i grubopalca: — zaciekawiające przeciwieństwo, w osobie samegoż moralisty
widoczne i ucieleśnione niekiedy. Już samo słowo wiedza morału ze względu na to, co
oznacza, zbyt jest wygórowane i sprzeciwia się dobremu smakowi: ten bowiem popędem do
słów skromniejszych objawia się zazwyczaj. Należałoby z całą ścisłością wyznać przed sobą,
czego tu na długo jeszcze potrzeba, co jedynie ma na teraz racye, bytu: mianowicie
gromadzenie materyału, pojęciowe ujmowanie i porządkowanie przeolbrzymiej dziedziny
subtelnych wartości odczuwań tudzież wartości rozróżniań, które żyją, rosną, płodzą i giną,—
oraz, być może, próby uwidocznienia powrotnych i częstszych kształtowań żyjącej tej
krystalizacyi, jako przygotowanie do nauki o typach morału. Co prawda: nie byliśmy
dotychczas tacy skromni. Wszyscy społem filozofowie, o ile zajmowali się morałem jako
wiedzą, ze sztywną rozśmieszającą powagą domagali się od siebie czegoś nierównie
górniejszego, pretensyonalniejszego, uroczystszego: pragnęli uzasad nienia morału, — każdy
filozof dotychczas mniemał, iż powiodło się mu uzasadnić morał: zaś morał sam uchodził za
coś danego. Jakżeż obcem nieudolnej ich dumie było owo rzekomo niepozorne, w kurzu i
pleśni porzucone zadanie opisywania, acz mogłyby mu sprostać najsubtelniejsze zaledwie
zmysły i ręce ! Dlatego właśnie, iż filozofowie morału znali facta moralne jeno zgrubsza, w
dowolnym wyciągu lub przypadkowem skróceniu, naprzykład jako moralność swego
otoczenia, swego stanu, kościoła, ducha czasu, klimatu i strefy, — że co do ludów, epok,
minionych przeszłości źle powiadomieni i niedość nawet żądni byli wiedzy, z właściwymi
problematami morału nie mieli oni wcale do czynienia : — bowiem przy porównaniu wielu
morałów wyłaniają się dopiero one. Całej dotychczasowej wiedzy morału zbywało, acz
dziwnem wydawać się to może, samegoż problematu morału : brakowało podejrzenia, iż
istnieje tu coś problematycznego. To, co filozofowie Uzasadnieniem morału zwali i czego od
siebie żądali, było jeno uczoną forma dobrej wiary w panujący morał, nowym jego wyrazu
środkiem, a więc li stanem rzeczy w zakresie określonej moralności, ba nawet, w ostatnim
rzędzie, rodzajem zaprzeczenia, iż moral ten jako problemat pojmowanym być może: — w
każdym zaś razie czemś wręcz różnem od badania, roztrząsania, podejrzywania,
wiwisekowania tej właśnie wiary! Posłuchajmy naprzykład, z jaką czcigodną niemal
niewinnością jeszcze Schopenhauer wyobrażał sobie własne swe zadanie, i wysnujmy
wnioski co do naukowości nauki, której ostatni mistrzowie przemawiają jeszcze jak dzieci lub
stare baby: — założenie, powiada on (Grundprobleme der Ethik str. 137), zasada, co do treści
której wszyscy etycy nie różnią się właściwie między sobą: ncminem laede, immo omnes,
quantun potes,juva— zasada ta jest właściwie twierdzeniem, które starają się uzasadnić
wszyscy nauczyciele moralności... istotnym etyki węglem, poszukiwanym od wieków jak
filozoficzny kamień. — Trudności w uzasadnieniu przytoczonego zdania są snadź, co prawda,
wielkie — jak wiadomo, Schopenhauerowi nie poszczęściło się także w tym względzie — ;
komu zaś zdarzyło się już wyczuć do dna, jak niesmacznie fałszywem i sentymentalnem jest
to zdanie W świecie, którego rdzeń stanowi wola mocy —, ten niech przypomni sobie, iż
Schopenhauer, acz pessymista, właściwie — grywał na flecie... Codziennie, po obiedzie :
wspominają o tem biografowie jego. Spytajmyż więc mimochodem : pessymista, przeczący
Bogu i światu, a zatrzymujący się przed morałem, — potwierdzający morał, morałowi laede
neminem wtórujący na flecie: hę ? jest-że on właściwie — pessymista?
  Pomijając już wartość twierdzeń takich, jak istnieje w nas imperatyw kategoryczny, zapytać
jednakże się godzi: co twierdzenie takie mówi o człowieku, który je głosi ? Bywają morały,
których zadaniem jest usprawiedliwiać swego twórcę przed innymi; inne morały mają go
uspakajać i jednać ze sobą samym; jeszcze innymi chce on siebie upokorzyć i rozbić na
krzyżu; są takie, którymi chciałby wywrzeć swą zemstę, i takie, którymi radby się ukryć, i
takie, które go wyszczytniają, hen, wzwyż i oddal unoszą; ten morał pozwala twórcy swemu
zapomnieć, ów siebie lub jakaś swą cząstkę pogrążyć w niepamięci; jeden moralista pragnie
doświadczyć na ludzkości swej mocy i zachcenia twórczego; drugi, snadź i Kant także, daje
swym morałem do zrozumienia : to, co we mnie czcigodne, polega na tem, iż umiem być
posłusznym, — wy zaś nie powinniście różnić się ode mnie ! — słowem, morały są także
symboliczną afektów mową.
  Każdy morał jest przeciwieństwem do laisser aller. cząstką tyranii względem przyrody oraz
rozumu : atoli nie jest to jeszcze przeciw niemu zarzutem, gdyż inaczej musielibyśmy na
podstawie tego lub owego morału dojść do wniosku, iż wszelki rodzaj tyranii i nierozumu jest
niedozwolony. Istotnem i nieocenionem w każdym morale jest to, iż jest on długim
przymusom : i chcąc zrozumieć stoicyzm, Port Royal lub purytanizm, trzeba przypomnieć
sobie przymus, któremu moc swą i swobodę zawdzięcza dotychczas każda mowa, — przymus
metryczny, tyranię rymu i rytmu. Ileż to trudu zadali sobie w każdym narodzie poeci i mówcy
! — kilku dzisiejszych prozaików nie wyjmując, u których w uchu nieubłagane przebywa
sumienie — dla głupstwa, jak utylitarni powiadają durnie, którym się zdaje, iż dowodzą tem
swego rozsądku, — z uległości względem praw narzuconychc, jak utrzymują anarchiści,
którzy stwierdzają tem rzekomo, iż są wolni, wolnomyślni nawet. Dziwaczny atoli stan rzeczy
przedstawia się tak, iż wszystko, co wolnością, subtelnością, śmiałością, pląsem i
mistrzowską równowagą zowie się lub zwało dotychczas na ziemi, czy to w myśleniu samem,
czy też w rządzeniu, mówieniu i przekonywaniu a także w sztukach i obyczajach, rozwinęło
się dopiero mocą tyranii takich praw narzuconych; i w rzeczy samej, nic da się wykluczyć
prawdopodobieństwo, że to właśnie jest przyrodą, czemś naturalnem — nie zas owo laisser
aller Każdy artysta wie, jak dalece z uczuciem puszczania sobie wodzów nie ma nic
wspólnego stan jego najnaturalniejszy, polegający na swobodnem porządkowaniu,
zestawianiu, kojarzeniu, kształtowaniu w chwilach natchnienia, - oraz jak wtedy właśnie,
surowo i subtelnie tysiącznym podlega on prawidłom, które dla swej nieugiętości i
określoności urągają tem samem wszelkiemu formułowaniu przy pomocy pojęć (najściślejsze
nawet pojęcie jest, w porównaniu z niemi, czemś nieuchwytnem, wielorakiem,
wieloznacznem). Istotną, jak już powiedziano, na ziemi i w niebiesiech rzeczą, jest snadź
długotrwale, w jednym i tym samym kierunku zmierzające posłuszeństwo: wydawało ono i
wydaje z czasem zawsze jakowyś plon, dla którego warto żyć na ziemi, naprzykład cnotę,
sztukę, muzykę, taniec, rozum, uduchowienie — coś wniebowziętego, pogłębionego,
szalonego i boskiego. Długa niewola ducha, musowa nieufność w udzielaniu myśli,
dyscyplina, zniewalająca uczonego, by praca jego myśli nie wybiegała poza rubieże,
wytyczone przez kościół i dwór, lub poza założenia Arystotelesa, długa dążność duchowa, by
wszystkie zjawiska wedle chrześciańskiego tlómaczyć schematu, by w każdym z kolei
wypadku nanowo odkrywać i usprawiedliwiać chrześćiańskiego Boga, — wszystek ten gwalt,
samowola, srogość, okropność, nierozum okazały się środkiem, dzięki któremu duch
europejski urósł w siłę, nabył bezwzględnej swej ciekawości i subtelnej ruchliwości: nie
przeczę zresztą wcale, iż wiele nieocenionych przejawów ducha i siły musiało uledz przytem
zgnębieniu, zdławieniu i zagładzie (gdyż tu jak wszędzie objawia się przvroda w całej pełni
swej rozrzutnej i obojętnej wspaniałości, oburzającej, lecz dostojnej). Iż uczeni europejscy
przez długie tysiąclecia myśleli jeno o tem, by coś udowodnić — dziś naodwrót, każdy
myśliciel, który chce coś udowodnić, jest nam podejrzany —, iż to, co miało być plonem
najściślejszych ich rozmyślań, było już z góry niewzruszonym pewnikiem, podobnie jak ongi
w astrologii azyatyckiej lub jak dziś jeszcze w nieszkodliwem chrześciańsko - moralnem
tlómaczeniu najbliższych, najosobistszych zdarzeń na chwałę Boga i gwoli zbawieniu duszy:
— przeto ta tyrania, ta samowola, cała ta surowa i majestatyczna głupota dokonała
wychowania ducha; niewolnictwo jest, jak się zdaje, w pospolitszem i subtelniejszem
znaczeniu nieodzownym środkiem duchowej także hodowli i karności. Każdy morał winno
się rozpatrywać z tego stanowiska, iż przyroda to, w nim utajona, uczy nienawidzić laisser
aller oraz zbyt wybujałą swobodę, niecąc potrzebę zamkniętych widnokręgów i najbliższych
zadań, — że ona to skłania do zacieśnienia perspektywy, a więc niejako do głupoty jako
warunku życia i wzrastania. Winien jesteś komuś i przez
  czas długi posłuszeństwo : inaczej zmarniejesz i zatracisz doszczętnie cześć dla siebie
samego — oto, jak mi się zdaje, moralny imperatyw przyrody, który nie jest wprawdzie ani
kategoryczny jak domagał się od niego stary Kant (stąd owo inaczej — ), — ani też nie
zwraca się do jednostek (cóż ją obchodzi jednostka!), lecz do ludów, ras, epok, stanów,
przedewszystkiem zaś do całego rodzaju ludzkiego, do ludzkości.
  Rasom pracowitym z wielką przykrością przychodzi próżnować : instynkt angielski umiał po
mistrzowsku otoczyć niedzielę nimbem takiej świętości i takiej nudy, iż Anglik
niepostrzeżenie zaczyna znów tęsknić do dnia powszedniego, dnia roboczego: — jest to
rodzuj mądrze pomyślanego i mądrze wtrąconego postu, spotykanego również nader często w
świecie starożytnym (acz, rzecz prosta, u ludów południowych niekoniecznie pracę miał on
na względzie — ). Muszą istnieć posty różnorodnego rodzaju; wszędzie, gdzie władają
przemożne nawyknienia i popędy, rzeczą prawodawców jest oznaczyć dnie, w których popęd
taki bywa na uwięzi i znów łaknąć się uczy. Z wyższego stanowiska całe pokolenia i epoki, o
ile je jakuwyś fanatyzm moralny opęta, wydają się takimi wtrąconymi okresami postu i
przymusu, w których popęd uczy się uległości i powściągliwości, lecz zarazem wysz
liichetnia się i zaostrza; niektóre sekty filozoficzne (naprzykład Stoa śród kultury
hellenistycznej oraz jej afrodyjskiemi woniami brzemiennej i rozlubieżnionej atmosfery)
także w ten sposób wytłómaczyć się dają. Jest to razem wskazówką do rozwiązania
paradoksu, dlaczego w, chrześciańskim właśnie okresie Europy i wogóle dopiero pod
naciskiem chrześciariskiego osądu wartości popęd płciowy wzbił się aż na wyżynę miłości
(amour-passion)
  Morał Platona zawiera coś, co właściwie pla-tonskiem nic jest, lecz znajduje się tylko w jego
filozofii, możnaby rzec, pomimo Platona: mianowicie so-kratyzm, na który był on właściwie
za dostojny. Nikt nie chce szkodzić sobie samemu, przeto złe dzieje się niedobrowolnie. Gdyż
człowiek zły wyrządza szkodę sobie samemu: nie czyniłby zaś tego, gdyby wiedział, iż złe
złem jest. Człowiek zły jest złym jeno skutkiem błędu; wyprowadzając go z błędu, czyni się
go niezawodnie — dobrym. — Ten sposób wnioskowania trąci pospólstwem, które w
złoczynieniu widzi jeno przykre następstwa i w istocie rzeczy sądzi: czynić źle jest głupotą;
zaś dobre utożsamia bez wahania z pożytecznem i przyjemnem. Wszelki utylitaryzm moralny
winien z góry nasuwać nam domysł, iż z tegoż samego wypłynął źródła; powodujmy się tem
poczuciem : a rzadko pobłądzimy. — Platon uczynił wszystko, by w zasadę nauczyciela
swego wesnuć coś subtelnego i dostojnego, przedewszyst-kiejn siebie, — z nieporównanem
zuchwalstwem wziął całego Sokratesa ni to popularny temat lub pieśń ludową z ulicy, by go
waryować do nieskończoności i niemożliwości: mianowicie przeobrażać we wszystkie swe
maski i różnolicowości. Żartem zaś mówiąc, i to homeryckim : czem - że jest Sokrates
platoński, jak nie
  Dawny problemat teologiczny wiary i wiedzy — czyli wyraźniej, instynktu i rozumu —
zatem zagadnienie, czy, ze względu na ocenę wartości rzeczy, instynktowi snadniej zaufać
można niż rozumowi, który pyta : dlaczego ?, domaga się przyczyn, a więc celowości oraz
pożyteczności ocen i postępków, — nie. jest niczcm innem jak owym odwiecznym
problematem moralnym, który pojawił się najpierw w osobie Sokratesa i na długo przed
powstaniem chrześciaństwa waśnił już umysły. Wprawdzie sam Sokrates zgodnie ze smakiem
swego talentu — smakiem przodującego dyalektyka — stanął z początku po stronie rozumu;
bo i na czem - że upływało całe jego życie, jak nie na wyśmiewaniu ociężałej dostojnych
swych ateńskich ziomków niezdolności, którzy, jak wszyscy ludzie dostojni, powodowali się
instynktem i z przyczyn swego postępowania zdać należycie sprawy nie umieli nigdy? Pod
koniec atoli, w skrytości i cichości, ze siebie samego śmiał się on także: roztrząsnąwszy
subtelniejsze swe sumienie i przesłuchawszy siebie, dojrzał też samą ociężałość i niezdolność.
Pocóż więc, przekonywał siebie, wyzbywać się dlatego instynktów ? Należy przyznawać im
słuszność i rozumowi także, — należy powodować się instynktami, rozum zaś nakłonić, by
słuszne powody miał na ich poparcie. Na tem polegała właściwa fałszywość owego wielkiego
tajemniczego ironika : wmówił w swe sumienie, by się zadowalniało ni to oszukiwaniem
siebie: w istocie przeniknął irracyonalność sądów moralnych. — Platon w takich rzeczach
niewinniejszy i wykrętności próżen plebejskiej, całym wysiłkiem mocy — największej mocy,
jaką dotychczas rozporządzał filozof! — chciał dowieść sobie, iż rozum i instynkt same przez
się do jednego i tego samego zmierzają celu, ku Dobru, ku Bogu; odtąd wszyscy teologowie i
filozofowie wstępują w jego ślady — to znaczy, w rzeczach morału zwyciężał dotychczas
instynkt, lub, jak to chrześcianie nazywają, wiara, czyli, jak ja to zowie, stado. Należałoby
jednakże uczynić w tym względzie wyjątek dla Descartes'a, ojca racyonalizmu (a więc
dziadka rewolucyi), który uznawał jedynie powagę rozumu : atoli rozum jest jeno
narzędziem, a Descartes był powierzchowny.
  Kto śledził dzieje którejkolwiek umiejętności, ten w jej rozwoju znajduje wskazówki do
zrozumienia najdawniejszych i najpospolitszych kolei wszelkiej wiedzy i poznania : tu i tam
przedwczesne hypotezy, zmyślenia, niemądra łatwowierność, brak nieufności i cierpliwości
rozwinęły się najpierwej, — zmysły nasze uczą się późno, nigdy zaś zupełnie, być
subtelnymi, wiernymi, przezornymi narządami poznania. Oku naszemu jest o wiele
wygodniej odtworzyć pod wpływem danego, bodźca obraz, odtwarzany już niejednokrotnie,
niźli podchwycić niezwykłość i nowość jakiegoś wrażenia : w ostatnim razie potrzeba więcej
siły, więcej moralności. Dla ucha nowe brzmienia są przykre i trudne; nie lubimy słuchać
muzyki, do której nie nawykliśmy. Słysząc obcy język, mimowolnie usiłujemy zasłyszane
dźwięki przekształcić w słowa o brzmieniu więcej swojskiem i znajomem : tak naprzykład
utworzył ongi Niemiec z zasłyszanego arcubalista słowo Arnibrust. Względem nowości
zmysły nasze zachowują się także wrogo i niechętnie; i wogóle przy najprostszych nawet
przejawach zmysłowości biorą górę afekty, jak bojaźń, miłość, nienawiść, połączone z
biernymi afektami lenistwa. — Jak czytelnik dzisiejszy nie odczytuje bynajmniej
poszczególnych słów (tem mniej zgłosek), tworzących stronnicę — z dwudziestu słów
wybiera raczej na chybi-trafi pięć i z tych pięciu domyśla się przybliżonej treści — tak też
patrząc na drzewo, nie widzimy w całości i dokładnie jego liści, gałęzi, barwy i kształtu; jest
nam o wiele łatwiej wyobrazić sobie coś zbliżonego do drzewa. Nawet śród
najniezwyklejszych okoliczności życiowych postępujemy również w ten sam sposób :
wysnuwamy sobie przeważną część zdarzenia z wyobraźni i niepodobna niemal nas zmusić,
byśmy jakowemuś zdarzeniu nie przyglądali się jako wynalazcy. Wszystko to znaczy: z całej
duszy, od wieków — przywykliśmy do kłamstwa. Czyli, by się wyrazić cnotliwiej i obłudniej,
słowem, przyjemniej : jesteśmy o wiele więcej artystami, niż przypuszczamy. — Podczas
ożywionej rozmowy widzę niejednokrotnie twarz osoby, z którą rozmawiam, zależnie od
myśli przez nią wypowiadanej, lub przezemnie w jej mózgu rzekomo wywołanej, z taką
wyrazistością i dokładnością przed sobą, iż stopień ten wyrazistości przewyższa niepomiernie
silę mojego wzroku : — subtelności gry mięśniowej oraz wyrazu oczu musiałem zatem
dopełnić z własnej wyobraźni. Prawdopodobnie osoba ta miała całkiem inną minę lub zgoła,
żadnej.
 Quidquid luce fuit, tenebris agit: lecz także na odwrót. To, czego doznajemy we śnie, o ile
doznawaliśmy już nieraz, wchodzi wkońcu tak samo w skład duszy naszej, jak każde
zdarzenie rzeczywiste. : zależnie od niego jesteśmy bogatsi lub ubożsi, mamy jedną potrzebę
więcej lub mniej i ostatecznie za białego dnia, w najweselszych nawet chwilach jawy naszego
ducha, chodzimy potrosze na pasku nawyknień snów naszych. Przypuśćmy, iż ktoś w snach
nieraz latał i w marzeniach sennych doznaje już poczucia mocy i sztuki latania ni to swojego
przywileju, ni to sobie jeno danego, godnego zazdrości szczęścia; że mu się zdaje, iż za
najlżejszym bodźcem każdy zwrot i krąg zatoczyć może; że zna on uczucie jakowejś
pierzchliwości boskiej, wzbijał się w górę bez wysiłku i przymusu, zlatał w dół bez
pognębienia i poniżenia — ciężkości wszelkiej prożen ! — : jakżeby dla człowieka, który ma
takie doświadczenia senne i nawyknienia senne, nie miało wkońcu słowo szczęście i za
białego dnia także innego znaczenia i zabarwienia! jakżeby mógł nie pragnąć szczęścia —
inaczej! wzlot, jak opisują go poeci, w porównaniu z lataniem owem snadź wydaje się mu
zbyt już ziemskim, od mięśni zależnym, gwałtownym, za ciężkim.
 Różność ludzi objawia się nie tylko w różności poglądów na dobro, a więc w tem, iż za cel
swych dążeń rozmaite obierają dobra, oraz iż co do przedniejszych i pośledniejszych
wartości, co do stopniowania dóbr powszechnie uznanych niema między nimi zgody : —
jeszcze dobitniej objawia się ona w tem, co w ich mniemaniu jest rzeczy wistem mieniem i
posiadaniem jakiegoś dobra. Co do kobiety naprzyklad, mniej wybrednemu wystarcza już
opanowanie jej ciała i rozkosz płciowa jako dostateczna i zadowalniająca oznaka mienia,
posiadania; ktoś inny, obdarzony nieufniejszą i wygórowańszą posiadania żądzą, widzi
wątpliwość, pozorność jeno takiego mienia i szuka subtelniejszych prób, przedewszystkiem
by wiedzieć, czy kobieta nie tylko mu się oddaje, lecz także powierza to, co ma lub coby mieć
chciała — : wtedy dopiero zda się mu posiadaną. Dla trzeciego atoli i to nawet nie jest jeszcze
kresem podejrzliwości i chęci posiadania; zapytuje siebie, czy kobieta, powierzając mu
wszystko, nie czyni tego snadź dla urojonego widziadła : by wogóle mógł zjednać sobie
miłość, chce wpierw być poznanym do dna, do bezdna nawet swej duszy, posuwa się do tego,
iż pozwala się odgadnąć. — Wtedy dopiero doznaje uczucia całkowitego posiadania
ukochanej kobiety, gdy nie ma już
 ona co do niego złudzeń, kiedy kocha go zarówno dla jego dyabelstwa i skrytej niesytości,
jak dla jego dobroci, cierpliwości i duchowości. Ów chciałby owładnąć ludem: więc
wszystkie celniejsze sztuczki Cagliostra i Katyliny są dlań w tym celu dobre. Inny, o
subtelniejszej żądzy posiadania, rzecze chcąc posiadać, oszukiwać się nie godzi — drażni go i
niecierpliwi myśl, iż sercem ludu rządzi jego maska: zatem muszę dać się poznać, a
przedewszystkiem poznać siebie samego! U uczynnych i dobroczynnych ludzi spotyka się
stale niemal niezręczny ów wybieg, który w człowieka, potrzebującego pomocy, najpierw
wmówić się stara: jakoby naprzyklad zasługiwał na wsparcie, ich właśnie potrzebował
pomocy i przyrzekał w zamian być serdecznie wdzięcznym, przywiązanym, uległym, —
drogą tych przewidzeń zabierają sobie biedaka ni to na własność, gdyż z pożądania własności
wynika wogóle ich dobroczynność i uczynność. Bywają zazdrośni, gdy im w niesieniu
pomocy przeszkodzi się lub ich się uprzedzi. Rodzice urabiają mimowolnie dzieci na swe
podobieństwo — zwą to wychowaniem —, żadna matka nie wątpi w głębi duszy, iż, rodząc
dziecię, nabywa je na własność, każdy ojciec ma w swem mniemaniu prawo naginać je do
swych pojęć oraz sposobu osądzania wartości. Toć zdawało się ongi ojcom rzeczą godziwą
rozstrzygać (jak u starożytnych Niemców) o życiu i śmierci, noworodków. A podobnie jak
ojciec, tak też nauczyciel, stan, duchowny, władca w każdym nowym człowieku widzą
nadarzającą się do nowego posiadania sposobność. Z czego wynika...
 Żydzi — lud zrodzony do niewoli, jak powiada Tacyt i cały świat starożytny, lud wybrany
pośród ludów, jak mówią i wierzą oni sami - , Żydzi dokonali owego mistrzowskiego dzieła
przemianowania wartości, dzięki któremu życie na ziemi nabrało dla kilku tysiącleci nowego
niebezpiecznego czaru: - prorocy ich pojęcia bogaty, bezbożny, zły, gwałtowny, zmysłowy
stopili w jedno i okryli po raz pierwszy słowo swiat niesławą. Na tem przemianowaniu
wartości (w którem słowo biedny bywa uważane za synonim świętego i przyjaciela) polega
znaczenie żydowskiego ludu: od niego poczyna się rokosz niewolników w morale.
 Obok słońca istnieją podobno niezliczone ciemne ciała, — których nie ujrzymy nigdy. Jest
to, mówiąc między nami, przypowieść; a psycholog moralny odczytuje wszystkie głoski
gwiezdne jeno jako mowę symbolów i przypowieści, która pozwala wiele zamilczeć.
 Dowodzi to zasadniczego niezrozumienia drapieźnego zwierza i drapieżnego człowieka
(naprzykład Cezara Borgii), jest to dowodem niezrozumienia przyrody, gdy ktoś w istocie
tych tryskających zdrowiem podzwrotnikowych chwastów i potworów szuka chorobliwości
lub nawet wrodzonego im piekła —: jak to czynili dotychczas wszyscy niemal moraliści. Nie
zdajeż się, iż moraliści nienawidzą praborów i zwrotników? I że człowiek podzwrotnikowy za
każdą cenę zniesławiony być musi bądź to jako choroba i zwyrodnienie człowiecze, bądź też
jako własne swe piekło i samo-udręka? Czemuż to? Gwoli strefom umiarkowanym? Gwoli
ludziom umiarkowanym? Moralnym? Miernym? — To do rozdziału morał jako bojaźliwość.
—
 Wszystkie morały, zwracające się do jednostek, by je uszczęśliwić, jak to się powiada, —
nie są niczem innem niż wskazaniami, jak jednostce zachowywać się należy ze względu na
stopień niebezpieczeństwa zagrażającego jej od niej samej; receptami na jej namiętności, na
jej popędy złe i dobre, o ile ożywia je wola mocy i chętka panowania; małemi i dużemi
mądrostkami i fortelikami, do których przywarły wyziewy przedwiecznych środków
domowych oraz mądrości babskiej; we formie wszystkie społem barokowe i nierozumne —
gdyż zwracają się do wszystkich, gdyż generalizują, gdzie generalizować nie można —,
wszystkie społem bezwzględne w słowach, bezwzględne w uroszczeniach, wszystkie społem
niezaprawione choćby ziarnkiem soli, wtedy owszem znośne, niekiedy nawet ponętne, gdy
przypraw w nich za dużo i groźnie cuchnąć poczną, zwłaszcza innym światem: wszystko to,
intelektualnie rzecz ważąc, niewielką ma wartość i bynajmniej nie jest wiedzą a tem mniej
mądrością, lecz raz jeszcze i po trzykroć mądrostką, mądrostką, mądrostką, pomieszaną z
głupotą, głupotą, głupotą — bez względu na to, czy objawia się ową obojętnością i
posągowym chłodem, zalecanym i stosowanym przez stoików przeciw porywczym
szaleństwom afektów; czy też niewzruszonością Spinozy na śmiech i łzy, jego tak naiwnie
zachwalanem unicestwianiem afektów przez analizę i wiwisekcyę tychże; czy sprowadzaniem
afektów do nieszkodliwej połowiczności, zezwalającej na ich zaspokojenie, a więc
arystotelizmem morału; lub bodaj morałem, pojętym jako rozkoszowanie się afektami,
rozcieńczonymi i przeduchowionymi umyślnie symboliką sztuki, jak to ma miejsce w
muzyce, miłości Boga lub miłości ludzi gwoli Bogu — gdyż namiętności uzyskały znów w
religii prawo obywatelstwo z tem zastrzeżeniem —; albo wreszcie ową pochopną i płochą
względem afektów uległością, nauczaną przez Hafiza i Goethego, owem śmiałem
puszczaniem wodzów, ową duchowo cielesną licentia morum w wyjątkowych razach, gdy
chodzi o starych mądrych wygów i opojów, u których nic już nie grozi. —I to także do
rozdziału morał jako bojaźliwość.
 Jeżeli się uwzględni, iż po wszystkie czasy, odkąd ludzie istnieją, istniały także stada ludzkie
(związki płciowe, gminy, szczepy, ludy, państwa, wyznania)
  i w stosunku do malej liczby rozkazujących było zawsze bardzo wielu słuchających, - jeśli
zatem się zważy, iż ludzie najlepiej i najdłużej zaprawiali i ćwiczyli się dotychczas w
posłuszeństwie, to słusznie przypuszczać się godzi, iż obecnie mniej więcej każdy ma
wrodzony potrzeby, rodzaj formalnego sumienia nakazującego mu: winieneś coś
bezwarunkowo czynić, winieneś czegoś bezwarunkowo zaniechać, słowem, winienes.
Potrzeba ta szuka zaspokojenia, pragnie swą formę wypełnić jakąś treścią; zależnie od swej
siły, niecierpliwości i napięcia postępuje przytem niezbyt wybrednie, jako najpospolitszy
apetyt i chłonie wszystko, co którykolwiek rozkazodawca — rodzice, nauczyciele, prawa,
przesądy stanowe, opinia publiczna — kładzie jej w uszy. Szczególniejsza rozwoju ludzkiego
ograniczoność, opieszałość, przewlekłość, częste kołowania i nawroty pochodzą stąd, iż
instynkt stadny posłuszeństwa odziedzicza się najłacniej i z uszczerbkiem sztuki
rozkazywania. Jeżeli wyobrazimy sobie ten instynkt, posunięty do ostatecznych kresów
rozpasania, to wkońcu nie stanie po prostu rozkazodawców i ludzi niezależnych: lub trawieni
wnętrzną zgryzotą sumienia, będą musieli poddawać się dopiero złudzeniom, by módz
rozkazywać: mianowicie, jakoby także winni byli posłuszeństwo. Stan ten istotnie nastał już
obecnie w Europie: zwę go moralną rozkazodawców obłudą. Przed wyrzutami sumienia
szukają oni obrony w tem, iż występują jako wykonawcy dawniejszych lub wyższych
rozkazów (przodków, konstytucyi, praw, ustaw, Boga) albo zapożyczają nawet ze stadnego
myślenia sposobu prawidła stadne, naprzykład pierwszy sługa swego ludu lub narzędzie
pospolitego dobra. Z drugiej strony, człowiek stadny nabiera w Europie przeświadczenia,
jakoby był jedynym dozwolonym rodzajem człowieka, i sławi swe właściwości, które czynią
go łagodnym, znośnym, stadu pożytecznym, jako właściwe cnoty ludzkie: zatem
uspołecznienie, życzliwość, względność, pilność, wstrzemięźliwość, skromność,
pobłażliwość, współczucie. W tych jednakże razach, gdy bez przewodnika lub barana-
prowodyra obyć się już niepodobna, czyni się obecnie płonne wysiłki, by sumowaniem
roztropnych ludzi stadnych zastąpić rozkazodawcę: z tego źródła wyniknęły naprzykład
wszystkie ustroje reprezentacyjne. Jakiem atoli dobrodziejstwem, jakiem wyzwoleniem z
wzrastającego ucisku jest mimo wszystko dla stadnego europejczyka wystąpienie
bezwzględnego rozkazodawcy, ostatniem wielkiem świadectwem tego jest wrażenie,
wywołane pojawieniem się Napoleona: — dzieje wpływu napoleońskiego są nieledwie
dziejami górniejszego szczęścia, jakiego w swych najcelniejszych ludziach i chwilach
dostąpiło całe stulecie.
 Człowiek z epoki rozkładu, wywołującego zamęt ras, człowiek, który ma we krwi
różnorodnego pochodzenia spuściznę, to znaczy sprzeczne, zaś niejednokrotnie nawet nie
tylko sprzeczne popędy i osądy wartości, pasujące się ze sobą i rzadko pozostawiające siebie
w spokoju, — człowiek taki przejrzałych cywilizacyj i dogorywających świateł bywa
zazwyczaj słabym: pragnie najgoręcej, by wojna, tocząca się w nim samym, dobiegła
wreszcie końca; szczęście, zgodnie z jakimś kojącym (naprzyklad epikurejskim lub
chrześciańskim lekiem i myślenia sposobem, zda się mu przedewszystkiem szczęściem
wypoczynku, beztroski, sytości, ostatecznej jedności, sabatem nad sabatami, jak powiada
święty retor Augustyn, który sam byJ takim człowiekiem. — Kiedy wszakże waśń i rozterka
oddziaływa na naturę taką jako jeden więcej bodziec i podnieta życiowa —, z drugiej zaś
strony do jej możnych nieprzejednanych popędów przyłączy się drogą dziedziczności i
wychowania także właściwe jej mistrzowstwo i subtelność w zmaganiu się ze sobą, zatem
samo-opanowywanie, samo-opętywanie: to powstają owi nieuchwytni i niepojęci czarodzieje,
owi do, zwycięstwa i uwodzicielstwa przeznaczeni zagadkowi ludzie, których
najpiękniejszym wyrazem jest Alcyoiades i Cezar (— powodując się moim smakiem,
zaliczyłbym do nich także owego pierwszego europejczyka, Fryderyka II Hóhenstaufa), zaś
śród artystów snadź Leonardo da Vinci. Pojawiają się oni równocześnie z owym słabszym
typem, pożądającym spokoju: oba te typy są nieodłączne i z jednakich wynikają przyczyn.
  Dopóki pożyteczność, panująca w osądach wartości moralnych, jest jedynie pożytecznością
stadną, dopóki jedyną troską jest utrzymanie gromady, zaś niemoralność na tem właśnie i
wyłącznie polega, co zda się zagrażać istnieniu gromady: dopóty nie może być mowy o
morale miłości bliźniego. Dajmy na to, iż nie brak już i wówczas ciągłych drobnych ćwiczeń
w słuszności, współczuciu, względności, łagodności, wywzajemnianiu usług; przypuśćmy, że
i na tym stopniu uspołecznienia czynne już są wszystkie owe popędy, które noszą później
zaszczytne miana cnót i ostatecznie zlewają się niemal z pojęciem moralności: w tym
jednakże okresie bynajmniej nie należą one jeszcze do dziedziny sądów o wartościach
moralnych — są jeszcze póz amoralne. Naprzykład, litościwy uczynek w naświetniejszej
epoce Rzymu nie jest dobry ni zły, nie uchodzi za moralny ni niemoralny; a jeżeli spotka się
nawet z pochwalą, to pochwala ta nie odbiega zbyt daleko od jakiegoś niechętnego
lekceważenia, zwłaszcza w zestawieniu z czynem, mającym dobro całości, respublicam na
względzie. Ostatecznie miłość bliźniego jest zawsze czemś ubocznem, po części
konwencyonalnem, dowolnie pozornem w porównaniu z obawą przed bliźnim. Gdy spójnia
społeczna jest już dokonana i od niebezpieczeństw zewnętrznych zabezpieczona, trwoga ta
przed bliźnim w osądach wartości moralnych stwarza znów nowe perspektywy. Silne i
niebezpieczne popędy, jak przedsiębiorczość, zapamiętałość, mściwość, przebiegłość,
drapieżność, żądza panowania, które dotychczas ze względu na dobro pospolite nie tylko
czcią otaczać — pod innemi oczywiście nazwami od co tylko przytoczonych —, lecz nawet
hodować i pielęgnować musiano (potrzebowano ich bowiem ustawicznie przeciw
nieprzyjaciołom, zagrażającym całości), budzą odtąd — kiedy niema już dla nich upustu —
zdwojoną grozę i, jako niemoralne, bywają stopniowo piętnowane i spotwarzane. Cześć staje
się teraz udziatem wręcz sprzecznych popędów i skłonności; instynkt stadny zmierza zwolna
ku swym konsekwencyom. Wzgląd, o ile jakieś objawy i afekty, o ile czyjeś zdanie, zdolności
i wola podrywają równość, pospolitemu zagrażają dobru, staje się teraz perspektywą moralną:
trwoga i w tym razie jest macierzą morału. Najgórniejsze i najsilniejsze popędy, gdy w
namiętnym wybuchu porwą i wyniosą jednostkę ponad sumienia stadnego poziom i nizinę,
powodują przez to zanik samopoczucia u gromady, kruszą ni to jej kręgosłup, jej wiarę w
siebie: zatem te właśnie popędy piętnuje się i spotwarza najusilniej. Szczytna niezależna
duchowość, wola samodzielności, wielki rozum wydają się już niebezpieczeństwem;
wszystko, co jednostkę wynosi ponad stado i bliźniego napawa trwogą, zowie się odtąd złem;
potulne, skromne, ulegle, równościowe usposobienie, mierność żądz zdobywa sobie cześć i
uznanie moralne. Ostatecznie, śród nader pokojowych okoliczności zanika coraz bardziej
sposobność i konieczność naginania swych uczuć do stanowczości i surowości; i odtąd
wszelka surowość, nawet w sprawiedliwości, poczyna razić sumienia; górna surowa
dostojność i poczucie odpowiedzialności przed sobą obraża niemal i wzbudza nieufność,
baranek, jeszcze więcej owieczka zyskuje poważanie. W dziejach społeczeństwa zdarza się
moment takiego chorobliwego zmurszenia i przedelikacenia, iż z całą powagą i rzetelnością
staje ono nawet po stronie swego szkodnika, zbrodniarza. Karać: zda się mu z jakiegobądź
względu rzeczą niesłuszną, — to pewna, iż pojęcie kara i powinność karania dotyka je
boleśnie, napawa trwogą. Niedość że uczynić go nieszkodliwym? Pocóż jeszcze karać?
Karanie samo jest czems okropnem! — drogą pytania tego morał stadny, morał bojaźliwości,
 wyprowadza swe ostateczne wnioski. Jeżeli przypuścimy, iż dałoby się wogóle usunąć
niebezpieczeństwo, tę przyczynę obaw, to i morał ten usunęłoby się zarazem: przestałby być
potrzebnym, sobie samemu nie wydawałby się już potrzebnym! — Kto bada sumienie
dzisiejszego europcjczyka, ten w tysiącznych skrytkach i schowkach moralnych wykryje
zawsze ten sam imperatyw, imperatyw bojaźliwości stadnej: chcemy, by kiedyś nie trzeba
było obawiać się już niczego! Kiedyś — wola i droga ku temu kiedyś w całej Europie zwie
się dziś postępem.
 Powiedzmyż odrazu, cośmy mówili już po stokroć: gdyż na prawdy takie — prawdy nasze
— niechętnie otwierają się dzisiaj uszy. Wiemy aż nadto dobrze, jak to oburza, gdy ktoś bez
ogródek i przenośni zalicza ludzi do zwierząt; atoli będzie to nam poczytane niemal za winę,
iż mówiąc właśnie o ludziach nowoczesnych idej, używamy ciągle wyrażeń, jak stado,
instynkta stadne i tym podobnych. Cóż na to poradzić ! Nie możemy inaczej: gdyż na tem
właśnie polegają nowe nasze poglądy. Przekonaliśmy się, iż co do wszystkich zasadniczych
sądów moralnych w Europie a także w krajach wpływowi europejskiemu podległych panuje
jednomyślność: wiadomo widocznie w Europie, o czem Sokrates podobno nie wiedział, a
czego ów dawny słynny wąż przyrzekał ongi nauczyć, - wiadomo dzisiaj, co jest dobro i zło.
Otóż brzmi snadź niemile i razi uszy, gdy upieramy się wciąż przy swojem: to, co ma być
rzekomo wiadomem, co wysławia siebie własną swą chwalbą i naganą, co przyznaje sobie
słuszność, jest instynktem zwierzęcia stadnego człowieka; instynkt ten wziął i bierze coraz
bardziej górę i przewagę nad innymi instynktami w miarę jak się wzmaga fizyologiczne
zbliżenie i upodobnienie, którego jest objawem. Morał w Europie dzisiejszej jest morałem
zwierząt stadnych:— zatem, jak my to rozumiemy, li jednym morału ludzkiego rodzajem,
obok którego, przed którym, po którym mnogo innych, przedewszystkiem zaś szczytniejszych
morałów jest możliwych lub możliwymi być winny. Przed tą możliwoscią, przed owem -
winny broni się atoli morał ten wszystkiemi siłami: twierdzi zawzięcie i nieubłaganie jam jest
morałem, okrom mnie morału niemasz! — ba, przy pomocy religii, która czyniła zadość i
schlebiała najsubtelniejszym zwierzęcia stadnego żądzom, doszło do tego, iż z coraz
widoczniejszymi morału tego objawami spotykamy się nawet w urządzeniach politycznych i
społecznych: prąd demokratyczny jest spuścizną prądu chrzesciańskiego. Że atoli tempo jego
niecierpliwszym, schorzałym i kalekim okazom wymienionego instynktu zda się zbyt jeszcze
powolnem i ospałem, świadczą o tem coraz wścieklejsze wycia, coraz jawniejsze zgrzytania
psów anarchistycznych, tułających się po zaułkach kultury europejskiej: zasadniczo na pozór
różnych od pokojowo-pracowitych demokratów i ideologów rewolucyjnych, zaś więcej
jeszcze od matołkowatych pseudofilozofów i wyznawców braterstwa, którzy zwą siebie
socyalisiami i mają na celu wolne społeczeństwo-; w istocie jednak zgodnych z nimi
wszystkimi w zakorzenionej i instynktownej wrogości względem każdego innego ustroju
społecznego krom samorządu stadnego (aż do odrzucenia nawet pojęć pan i sługa — nidieu ni
maitre socyalistyczna opiewa formuła ); zgodnych w zaciętem zwalczaniu każdego
udzielnego uroszczenia, każdego udzielnego prawa i przywileju (co w istocie znaczy, każdego
prawa: bowiem, gdy wszyscy równi, nikomu prawa potrzebne już nie są —); zgodnych w
niedowierzaniu karzącej sprawiedliwości (jak gdyby była pokrzywdzeniem słabszego,
bezprawiem na koniecznem następstwie całego dawniejszego społeczeństwa —); niemniej
atoli zgodnych w religii litości, we współczuciu dla wszystkiego, co jeno czuje, żywię i cierpi
(w dół aż do zwierzęcia, w górę aż do Boga: — rozpasanie współczucia dla Boga jest
właściwością epoki demokratycznej —); zgodnych społem w wyrzekaniach i niecierpliwości
współczucia, w śmiertelnej nienawiści do cierpienia wogóle, w kobiecej niemal niezdolności,
by wytrwać przytem w roli widza, by módz na cierpienie pozwolić; zgodnych w
niedobrowolnem sposępnieniu i przedelikaceniu, które zagrażają snadź Europie powstaniem
jakiegoś nowego buddyzmu; zgodnie wierzących w morał pospólnego współczucia, jak gdyby
był on sam w sobie morałem, jak gdyby był wyżyną, osiągniętą wyżyną człowieka, wyłączną
nadzieją przyszłości, pociechą teraźniejszości, wielkiem zmazaniem wszystkich win
dawniejszych; zgodnie wierzących w społeczność jako odkupicielkę, zatem w stado, w
siebie...
 My, innej wiary wyznawcy —, my, dla których ruch demokratyczny jest nie tylko objawem
rozkładu organizacyi politycznej, lecz także objawem upadku, mianowicie umniejszenia
człowieka, polegającego na zmiernieniu i obniżeniu jego wartości: na czemże my musimy
nasze pokładać nadzieje? — Na nowych filozofach, niema innego wyboru; na duchach
krzepkich i pierwotnych o tyle, by dały pobudkę, do wręcz przeciwnych osądów wartości, by
wartości wiekuistet przemianowały, odwróciły; na prekursorach, na ludziach przyszłości,
którzy w teraźniejszości zadzierzgnij węzły i zmusza, wolę tysiącleci, żeby po nowych
toczyła się torach. Wpoić w człowieka przekonanie, iż przyszłość człowieka na jego polega
woli, od woli ludzkiej jest zależna, oraz przygotować wielkie porywy i zbiorowe usiłowania
celem hodowli i karności, by w ten sposób położyć kres straszliwemu panowaniu
niedorzeczności i przypadkowości historyą zwanemu dotychczas, — niedorzeczność
największej liczby jest jeno ostatnią jej formą — : do tego będzie kiedyś wreszcie potrzebny
nowy rodzaj filozofów i rozkazodawców, wobec którego zbledną snadź i skarleją wszystkie
skryte, straszliwe i dobrotliwe duchy, które istniały dotychczas na ziemi. Obraz takich
wodzów majaczy oczom naszym: — mogęż to głośno powiedzieć, wy wolne duchy?
Okoliczności, które celem ich powstania należałoby częścią stworzyć, częścią wyzyskać;
domyślne drogi i próby, dzięki którym wzmogłaby się dusza do takiej potęgi i wyżyny, iżby
czuła się zniewoloną do podjęcia takich zadań; odwrócenie wartości, pod których nowem
parciem i młotem nabrałoby sumienie hartu stali, serce, by znieść brzemię takiej
odpowiedzialności, przemieniłoby się w spiż; z drugiej zaś strony konieczność takich
wodzów, zastraszające niebezpieczeństwo, iż mogą nie zjawić się lub się nie udać i
zwyrodnieć — oto nam właściwe troski i zasępienia, wiecie li o tem, wy wolne duchy? oto
bolesne odległe myśli i nawałnice, po życia naszego niebiosach przeciągające. Niema snadź
bardziej dojmującego bólu, jak kiedy się dojrzy, odgadnie, przeczuje, iż człowiek niepospolity
zwyrodniał i ze swej kolei wytrącony został: czyj wszakże niezwykły wzrok ogarnia
powszechne niebezpieczeństwo zwyrodnienia samegoż człowieka, kto, jak my, poznał
potworną przypadkowość, która uczyniła sobie igraszkę z przyszłości człowieka, — igraszkę
bez współudziału ręki niczyjej, ni nawet palca bożego! — kto odgadnie fatalność, utajoną w
idyotycznem niedbalstwie oraz błogiej ufności nowoczesnych idej, zaś więcej jeszcze w
całym chrześciańsko europejskim morale: lego przenika trwoga, której niemasz równej, —
toć obejmuje 'jednym rzutem oka, coby to, przy pomyślnem skupieniu i spotęgowaniu sił i
zadań, dało się jeszcze wychować z człowieka, wie całą swego sumienia wiedzą, jak
niewyczerpanym jest jeszcze człowiek w największe możliwości, jak często typ człowieczy
stawał już na rozdrożu tajnych rozstrzygnięć i nowych dróg: — z własnych zaś przebolesnych
wspomnień wie jeszcze lepiej, na jakich marnych rzeczach kruszyły się dotychczas
zazwyczaj, obłamywały, opadały, nikczemniały stawania się najgórniejszego rzędu. Zbiorowe
zwyrodnienie człowiek a aż do lego, co dzisiejszym matołkom i kpom socyalistycznym zda
się ich człowiekiem przyszłości, — jest ich ideałem! — zwyrodnienie to i umniejszenie
człowieka do rzędu zupełnego zwierzęcia stadnego (lub, jak powiadają oni, do rzędu członka
wolnego społeczeństwa), zezwierzęcenie człowieka do karłowatości równych praw i
uroszczeń jest możliwe, to nie ulega wątpliwości! Komu zdarzyło się możliwość tę
przemyśleć do ostatka, ten poznał o jeden wstręt więcej od innych ludzi, — i snadź także
nowe zadanie!
  MY UCZENI
  Bez względu na niebezpieczeństwo, iż moralizowanie i tu okaże się tem, czem bywało
zawsze - mianowicie nieulęknionem montrer ses plaies, wedle Balzac'a, — odważyłbym się
wystijpic przeciw nieprzystojnemu i szkodliwemu przesunięciu dostojeństwa miedzy wiedzą
a filozofią, które, niestety, całkiem niepostrzeżenie i ni to z najczystszem dokonywa się
obecnie sumieniem. Mojem zdaniem, na podstawie swego doświadczenia — nie oznaczaż
doświadczenie, jak mi się zdaje, zawsze przykrego doświadczenia? — należy mieć prawo do
zabierania głosu o takich górniejszych dostojeństwa sprawach: by nie mówić jak ślepy o
kolorach lub jak kobiety i artyści przeciwko wiedzy (ach ta niedobra wiedza, wzdycha ich
wstyd i instynkt, zawsze się domyśli!). — Obwołanie niezależności naukowego człowieka,
jego zerwanie z filozofią jest jednem ze subtelniejszych oddziaływań demokratycznego tadu i
nieładu rzeczy: samoubóstwienie i samo przecenienie uczonego jest dziś wszędzie w pełnym
rozkwicie ł święci swe wiosenne gody, — co nie znaczy jeszcze, by samochwalstwo w tym
wypadku nazbyt było wonne.
  Precz ze wszystkimi panami! — oto, czego i tu także chce gminny instynkt; wiedza,
obroniwszy się szczęśliwie przed teologią, której służebnicą była zbyt długo, z calem
zuchwalstwem i nierozumem dąży obecnie do tego, by filozofii narzucić prawa, by ze swej
także strony odegrać wreszcie rolę pana — co mówię! filozofa. Pamięć moja — za
pozwoleniem, pamięć naukowego człowieka! — roi się od naiwnostek pychy, zasłyszanych
przeze mnie o filozofii i filozofach od młodych przyrodników i starych lekarzy (nie mówiąc
już o najwykształceńszych i najzarozumialszych ze wszystkich uczonych, o filologach i
bakałarzach, którzy z zawodu są jednem i drugiem —). Raz był to specyalista i mól uczony,
który instynktownie stawał okoniem przeciw wszystkim wogóle syntetycznym zadaniom i
zdolnościom; innym razem skrzętny wyrobnik, którego zaleciała woń opium i dostojnej
zbytkowności w duchowem gospodarstwie filozofa, więc czuł się tem pokrzywdzonym i
umniejszonym. Niekiedy była to ślepota na barwy, właściwa zwolennikowi pożyteczności, co
we filozofii nic więcej nie widzi okrom szeregu obalonych systemów oraz rozrzutnego
wysiłku, nie przynoszącego nikomu pożytku. To znów odzywała się trwoga przed
zakapturzoną mistyką i sprostowaniom granic poznawania: albo lekceważenie tego lub owego
filozofa, uogólnione mimowolnie do lekceważenia filozofii. Na ostatek u młodych uczonych,
poza wyniosłem pomiataniem filozofią, znajdowałem najczęściej szkodliwe oddziaływanie
któregoś z samych że filozofów, któremu wypowiedziano co do całości posłuszeństwo, nie
wyłamawszy się jednakże z pod zaklęcia jego pogardliwego osądu innych filozofów: —
wynikiem zaś było ogólne rozczarowanie się do całej filozofii. (Tego rodzaju zda mi się
naprzykład oddziaływanie Schopenhauera na najnowsze Niemcy: — swą nieinteligentną
względem Hegla zaciekłością doprowadził do tego, iż cale ostatnie pokolenie niemieckie
zerwało łączność z kulturą niemiecką, acz ta kultura, wszystko dobrze zważywszy, posiadała
górność oraz wieszczą historycznego zmysłu subtelność: atoli sam Schopenhauer był na tym
właśnie punkcie do genialności ubogi, niewrażliwy, nie niemiecki). Naogół, w całkowitym
obrachunku, przedewszystkiem czynniki ludzkie arcyludzkie, słowem własna nowszych
filozofów małość najważniejszą snadź była przyczyną, iż cześć dla filozofii podupadła i
wtargnęły do niej instynkty gminne. Wyznajmyż przed sobą, jak bardzo naszemu
nowoczesnemu światu zbywa na ludziach w rodzaju Heraklitów, Platonów, Empedoklesów i
jak tam wszystkim tym królewskim wspaniałym pustelnikom ducha było na imię; słusznie
więc wobec takich przedstawicieli filozofii, którzy dziś, dzięki modzie, wodzą rej w górze jak
u dołu — w Niemczech naprzykład oba lwy berlińskie, anarchista Eugeniusz Dtihring i
amaigamista Edward von Hartmann —, dzielny człowiek nauki może się poczuwać do
wyższego dostojeństwa i pochodzenia. W szczególności widok owych mętnogłowych
filozofów, zwących siebie filozofami rzeczywistości lub pozytywistami, zdolen jest wzbudzić
w duszy młodego ambitnego uczonego groźną nieufność; toć oni w najlepszym razie sami są
uczonymi i specyalistami, to leży jak na dłoni l — toć oni są zwyciężonymi i do jarzma
wiedzy znów wprzągniętymi, acz kiedyś tam żądali więcej od siebie, do tego więcej i do swej
odpowiedzialności nie mając prawa — teraz zaś godnie, mściwie, zawzięcie szerzą niewiarą
słowem i czynem w władcze zadania i dostojeństwo filozofii. Ostatecznie: jakżeby mogło być
inaczej! Wiedza dziś kwitnie i plonów swych ze spokojnem oczekiwać może sumieniem, to
zaś, na co zeszła zwolna cała nowsza filozofia, ten dzisiejszej filozofii szczątek budzi
nieufność i niechęć, jeżeli nie szyderstwo i współczucie. Filozofia zredukowana do teoryi
poznania, w istocie niewięcej niż lękliwa epokistyka i o powściągliwości nauka: filozofia,
która nie przekracza nawet progu i uparcie wzbrania sobie prawa wstępu — to filozofia
dogorywająca, to kres, to agonia, coś, co współczucie budzi. Jakżeby filozofia taka mogła
panować!
  Niebezpieczeństwa, zagrażające rozwojowi filozofa, są dziś istotnie tak różnorodne, iż
wątpić by można, czy owoc ten wogóle dojrzeć jeszcze może. Zakres i rusztowanie wiedzy
rozrosły się do nieskończoności, a tem samem także prawdopodobieństwo, iż filozof już w
okresie uczenia się gdzieś się zatrzyma i wyspecyalizuje: nie dojdzie już zatem na swą
wyżynę, mianowicie do przeglądu, rozglądu, spoglądu. Lub dojdzie tam po niewczasie, kiedy
najlepsza pora i siły jego już przeminą; albo tak sterany, zgrubiały, zwyrodniały, iż pogląd
jego, jego ogólny wartości osąd niewielką będzie miał już wartość. Właśnie subtelność
intelektualnego jego su mienia zmusza go snadź zwlekać i opóźniać się w drodze; boi się
zostać dyletantem, wszystkowiednem i wszystkoczujkiem, wie aż nadto dobrze, iż ktoś, co
postradał cześć dla siebie samego, w poznawaniu także już nie rozkazuje, także już nie
przewodniczy: toć inaczej pragnąłby snadż zostać filozoficznym Cagliostrem i poławiaczem
duchów, słowem uwodzicielem. Jest to ostatecznie rzeczą smaku: gdyby nawet nie było
rzeczą sumienia. Zaś i to jeszcze zwiększa w dwójnasób trudności filozofa, iż żąda on od
siebie sadu, jakiegoś tak lub nie, nie o umiejętnościach lecz o życiu i wartości życia, — że
niechętnie daje wiarę, iż ma do tego sądu prawo lub nawet obowiązek, i drogi do tego prawa i
do tej wiary śród najrozleglejszych — snadź najuciążliwszych i najniebezpieczniejszych —
zdarzeń życiowych, niejednokrotnie zwlekając, wahając się, milknąc, szukać sobie musi.
Istotnie tłum przez długie czasy nie poznawał filozofów i brał ich bądź to za ludzi nauki i
idealnych uczonych, bądź też za religijnych odzmysłowionych odświatowionych marzycieli i
opiłych Bogiem; kiedy zaś chwalą dziś kogoś, iż żyje mądrze lub jak filozof, to pochwala ta
nic więcej niemal nie znaczy, jak rozsądnie i na uboczu. Mądrość zda się pospólstwu
rodzajem ucieczki, środkiem i fortelem, by wyjść cało z niebezpiecznej gry; atoli prawy
filozof — nie zdajeż się tak nam, przyjaciele moi? — żyje niefilozoficznie i niemądrze,
przedewszystkiem nierozsądnie i poczuwa się do brzemienia tudzież obowiązku tysiącznych
prób i pokuszeń życiowych: — naraża nieustannie siebie, w niebezpieczną wdaje się grę...
  W stosunku do geniuszu, to znaczy, do istoty, która albo płodzi albo rodzi,— oba te slowa
pojęte w najwyższym ich zakresie —, uczony, naukowy pospolitak ma zawsze coś ze starej
panny: gdyż, podobnie jak ona, nie zna się na obu tych najcenniejszych zadaniach człowieka.
Jakoż jednym i drugim, uczonym i starym pannom, przyznaje się, ni to odszkodowanie,
szanowność, podkreśla się w tych razach szanowność — i na dnie tego wymuszonego
przyznania ma się w dodatku jednaki osad niesmaku. Przyjrzyjmyż się dokładniej: czem że
jest człowiek nauki? Najpierw niedostojnym rodzajem człowieka, z cnotami niedostojnego, to
znaczy, nie władającego, nie autorytatywnego, a także nie wystarczającego sobie rodzaju
człowieka: posiada pracowitość, zdolność cierpliwego stawania do szeregu, równomierność i
miarę w tem, co może i czego wymaga, posiada instynkt równościowy oraz zmysł tego, czego
równy jemu potrzebuje, naprzykład owej cząstki niezależności i zielonego pastwiska, bez
której pracować spokojnie nie można, rości sobie prawo do zaszczytów, do uznania (którego
najpierwszym i najcelniejszym warunkiem jest przystępność, łatwość poznania —), do aureoli
dobrego imienia, do ustawicznego stwierdzania swej wartości i swej pożyteczności, którem
wewnętrzną nieufność, leżącą na dnie serca wszystkich ludzi zależnych i zwierząt stadnych,
wciąż zwalczać potrzeba. Uczony ma także, rzecz prosta, choroby i narowy niedostojnego
człowieka: jest pełen małostkowej zawiści, ma oko ostrowidza na przywary natur, na których
wyżyny wzbić się mu nie dano. Jest ufny, atoli jeno jak człowiek, co płynie z prądem, ale sam
prądem nie jest i właśnie wobec człowieka wielkiego prądu staje się tem chłodniejszym i
skrytszym — oko jego bywa wtedy jak gładkie odrażające jezioro, w którem żaden zachwyt,
żadne współczucie już się nie zwierciedli. Najgorsze i najniebezpieczniejsze rzeczy, do
których uczony jest zdolny, wynikają z właściwego rodzajowi jego instynktu mierności: z
owego jezuityzmu mierności, który instynktownie przykłada rękę do zagłady niezwyczajnego
człowieka i pragnie każdy napięty łuk złamać lub — bardziej jeszcze-! - zwolnić. Zwolnić
mianowicie oględnie, dobrotliwą naturalnie dłonią —, z życzliwem zwolnić współczuciem:
na tem się zasadza właściwa sztuka jezuityzmu, który umiał zawsze zalecić siebie jako religię
współczucia.
  Mimo całej powinnej przedmiotowemu duchowi wdzięczności, — bo i komużby wszystko
podmiotowe oraz jego przeklęta ipsissimozycatywność nie stanęły już kością w gardle! —
trzeba jednakże stać się wkońcu przezornym względem swej wdzięczności i ukrócić przesadę,
z jaką sławi się od niedawna wyzucie ducha z samoistności, z indywidualności, gdyby cel
sam w sobie, gdyby zbawienie i wniebowzięcie: jak to dziać się zwykło w szkole
pessymistycznej, której jużcić nie zbywa na powodach, by oddawać najwyższą cześć
bezinteresownemu poznaniu. Człowiek przedmiotowy, który, wzorem pessymisty, nie klnie
już i nie złorzeczy, w którym instynkt naukowy po tysiąckrotnem calkowitem i połowicznem
niepowodzeniu dosięgnie wreszcie swego wykwitu i rozkwitu, jest niewątpliwie jednem z
najcenniejszych, jakie istnieją, narzędzi: ale w ręku potężniejszego. Jest on jeno narzędziem,
powiedzmy: zwierciadłem, — nie zaś celem samym w sobie. Człowiek przedmiotowy jest
istotnie zwierciadłem: wobec wszystkiego, co daje się poznać, do uni-żoności przywykły,
wszelkiej innej rozkoszy próźen, krom tej, jaką daje poznawanie, odzwierciadlanie,— czeka,
aż coś przyjdzie, i rozpościera się następnie delikatnie, by lekkie nawet ślady i muskania
widzianych istot nie zatraciły się na jego skórze i powierzchni. To, co w nim z osoby
pozostało jeszcze, zda się mu przypadkowem, często dowolnem, częściej przeszkodą: tak
dalece stał się .dla siebie samego cudzych kształtów i zdarzeń przejściem i odbiciem.
Przypomina się sobie z wysiłkiem, nierzadko fałszywie; z łatwością bierze siebie za kogoś
innego, myli się co do swych własnych potrzeb i w tem jedynie jest niesubtelny i niedbały.
Zapadnie-li na zdrowiu, dolega mu ciasnota i małostkowość żony i przyjaciela, lub brak
towarzyszy i towarzystwa, — więc zmusza siebie do rozmyślań nad swemi troskami:
daremnie Myśl jego pierzchła już do ogólniejszego wypadku, zaś nazajutrz znów nie będzie
wiedział, jak przyjść mu z pomocą. Zatracił poczucie siebie, także poczucie czasu: jest wesoły
nie dla braku trosk, lecz dla braku palców i zdolności ujęcia swych trosk. Nawykowa uległość
względem każdej rzeczy i zdarzenia życiowego, słoneczna i niebaczna gościnność, z jaką
wszystko wita, co mu się przygodzi, właściwa mu nieoględna życzliwość, niebezpieczna
niedbałość o tak lub nie: ach, zdarza się często, że te cnoty odpokutować musi! — zaś jako
człowiek bywa wogóle aż nazbyt łacno cnót tych caput mortuum. Źąda-li się odeń miłości i
nienawiści, mam na myśli, miłości i nienawiści, jak ją pojmują bogi, kobiety i zwierzęta: —
to uczyni, co może, i da, co może. Atoli nie trzeba się dziwić, że jest tego niewiele, — gdyż w
tem właśnie okazuje się nieszczerym, kruchym, zagadkowym i zbutwiałym. Milość jego jest
wymuszona, jego nienawiść sztuczna i przedstawia się raczej jako tour de force, jako
próżnostka i przesada. O tyle jeno jest szczery, o ile przedmiotowym być może: jedynie w
pogodnym swym totalizmie jest jeszcze naturalny, jeszcze naturą. Jego zwierciedląca się i
wiekuiście wygładzająca dusza nie umie już twierdzić, ni przeczyć: nie rozkazuje i nie burzy
niczego. Je ne meprise presque rien — powiada za Leibnitz'em: nie przesłyszmyż i nie
lekceważmyż tego presque! Nie jest też człowiekiem wzorowym; nie wyprzedza nikogo, nie
zdąża za nikim; stoi wogóle za daleko, by miał powód wybierać między złem a dobrem.
Biorąc go tak długo za filozofa, za cezarowego siewcę i mocarza kultury, za wiele okazywano
mu czci i przeoczono, co w nim najistotniejsze, — jest on narzędziem, potrosze
niewolnikiem, acz niewątpliwie najdoskonalszym rodzajem niewolnika, sam w sobie zaś
niczem — presque rien! Człowiek przedmiotowy jest narzędziem, drogocennem, łatwo się
psującem i mętniejącem narzędziem mierniczem oraz cackiem zwierciadlanem, którego
należy szczędzić i szanować; lecz nie jest celem, nie jest wylotem i wzlotem, nie jest
człowiekiem koronującym, którym reszta bytu się usprawiedliwia, nie jest kresem — a tem
mniej początkiem, poczęciem i pierwszą przyczyną, czemś krzepkiem, potężnem, na sobie
wspartem, co chce panować: raczej jeno kruchą, wydętą, delikatną, ruchliwą formą glinianą,
co na jakąś treść i zawartość wprzód czekać musi, by się następnie według niej uksztaltować,
-— zazwyczaj człowiekiem bez treści i zawartości, człowiekiem niesamoistnym. Niczem
więc też dla kobiet, in parenthesi.
  Kiedy filozof daje dziś do zrozumienia, iż nie jest sceptykiem, — czytelnik, mam nadzieję,
wyczuł to z co tylko nakreślonego opisu przedmiotowego ducha? — to caly świat słucha go
niechętnie; ludzie patrzą nań z niejaką bojaźnią, o tyle rzeczy radziby spytać, spytać... zaś
śród lękliwych słuchaczów, których obecnie tak wielu jest w tłumie, zwie się on odtąd
niebezpiecznym. Zda się im, iż obalając sceptycyzm, budzi w dali jakieś groźne, niedobre
szmery, jakby próbowano gdzieś nowego materyału wybuchowego, dynamitu duchowego,
może nowo odkrytej rosyjskiej nihiliny, pessymizmu bonae voluntatis, który nie tylko
przeczy, przeczenia pragnie, lecz także — okropna myśl! — przeczenie w czyn wprowadza.
Na ten rodzaj dobrej woli — woli rzeczywistego czynnego zaprzeczenia życia — niema dziś
wedle powszechnego uznania lepszego środka uspokajającego i nasennego od sceptycyzmu,
łagodnego przyjemnego do drzemki usposabiającego maku sceptycyzmu; na ducha oraz jego
podziemne wichrzenia zapisują lekarze epoki nawet Hamleta. Niepełneż już uszy nasze
niedobrych szmerów? powiada sceptyk, ten miłośnik spokoju i w swoim rodzaju nieledwie
stróż bezpieczeństwa: to podziemne nie jest okropne! Uciszcież się wreszcie, wy
pessymistyczne krety! Sceptyk bowiem, delikatna ta istota, trwoży się nader łatwo; przy
każdem nie, a nawet już przy każdem stanowczem twardem tak sumienie jego wzdryga się
nawykowo i uczuwa coś gdyby ukąszenie. Tak! i Nie! — sprzeciwia się to jego morałowi; na
odwrót lubi ze szlachetną powściągliwością święcić gody swej cnoty, powiadając naprzykład
za Montaigne'm: cóż ja wiem? Lub za Sokratesem: wiem, iż nic nie wiem. Albo: tu
niedowierzam sobie, tu żadne drzwi nie stoją przede mną otworem. Albo: dajmy na to, iż
stałyby otworem, czemuż zaraz wchodzić? Albo: cna co się zdały wszystkie przedwczesne
hypotezy? Nie stawiać zgoła żadnych hypotez jest niemal oznaką dobrego smaku. Trzebaż
koniecznie wszystko krzywe prostować zaraz? Zatykać każdą dziurę jakiemiś pakułami?
Niedość-że na to czasu? Niemaż czas czasu? On, wy dyable syny, nie możecież poczekać?
Niepewność ma także swój czar, Sfinks jest także czarodziejką Cyrce, Cyrce była także
filozofką. — Tak pociesza się sceptyk; i to prawda, że potrzeba mu niejakiej pociechy.
Sceptycyzm bowiem jest najuduchowieńszym wyrazem pewnej nader złożonej właściwości
fizyologicznej, którą w zwyczajnym języku zwie się wątłością i słabowitością nerwową;
powstaje ona za każdym razem, ilekroć przez długi czas oddzielone od siebie stany lub rasy
nagle i zupełnie się pokrzyżują. W nowem
  pokoleniu, któremu drogą dziedziczności przeszły w krew gdyby rozmaite miary i osądy,
wszystko jest niepokojem, zaburzeniem, wątpieniem, próbą; najlepsze siły działają hamująco,
cnoty nawet przeszkadzają sobie wzajem w rozroście i spotężnieniu, w ciele i duszy brak
równowagi, ośrodka ciężkości, pewności w wahnieniach. Co wszakże w mieszańcach takich
najbardziej chorzeje i wyrodnieje, to wola: nie znają już niezależności w postanowieniach,
rzeźkiego uczucia rozkoszy w chceniu, — w snach nawet wątpią o wolności woli. Nasza
Europa dzisiejsza, widownia bezmyślnych nagłych prób rdzennego pokrzyżowania stanów a
więc i ras także, jest zatem sceptyczna od góry do dołu, raz owym ruchliwym sceptycyzmem,
przeskakującym niecierpliwie i pożądliwie z gałęzi na gałąź, to znów ponurym ni to
pytajnikami brzemienna chmura, — i woli swej nieraz śmiertelnie sytym! Bezwład woli:
gdzie też nie dotarło już dzisiaj to kalectwo! I do tego jak wystrojone nieraz! Jak kusząco
wystrojone! Dla choroby tej istnieją najpiękniejsze stroiki i kłamliwe osłonki; i że większość
tego, co naprzykład jako przedmiotowość, naukowość, l'art pour l'art, czyste, z wolnej woli
poczęte poznanie wystawia się dzisiaj na widok publiczny, jest jeno wystrojonym
sceptycyzmem i bezwładem woli, — za to europejskiej choroby rozpoznanie poręczyć jestem
gotów. — Choroba woli nierównomiernie rozpostarła się w Europie: najsilniej i
najróżnorodniej przejawia się tam, gdzie kultura zakorzeniła się już oddawna, zanika zaś w
miarę tego, o ile pod sutym zachodniego wykształcenia płaszczem kryje się jeszcze — lub
znów — barbarzyniec. Zatem we Francyi dzisiejszej, jak to łacno zmiarkować i dłońmi
wyczcuć, chorzejc wola najciężej; a Franeya, która celowała zawsze w mistrzowskiej
umiejętności przetwarzania najfatalniejszych nawet przejawów ducha swego w czar i ponętę,
jako szkoła i wystawa wszystkieh uroków sceptycyzmu okazuje dziś w całej pełni swą
przewagę kulturalną nad Kuropą. Siła woli, mianowicie długiego jednej woli trwania, jest już
nieco krzepsza w Niemczech, w północnych zaś Niemczech krzepsza znów niż, w
środkowych; znacznie krzepsza w Anglii, Hiszpanii i na Korsyce, tam dzięki flegmie, tu zaś
ciasnej głowie, — nie mówiąc już o Włoszech, które są za młode, by wiedziały, czego chcą, i
które dowieść muszą dopiero, czy mogą chcieć, — ale najkrzepsza i najbardziej
zdumiewająca na owych olbrzymich rozłogach, gdzie Europa ni to przelewa się do Azyi, w
Rosyi. Tam siła woli gromadzi się i przybiera oddawna, tam czeka groźnie wola — niepewna,
czy przejawi się jako wola zaprzeczenia lub potwierdzenia— swego wyładowania, wyrażając
się zapożyczonem u fizyków dzisiejszych, ulubionem ich słowem. Nie tylko wojny indyjskie i
zatargi azyatyckie uwolnić mogą Europę od największego jej niebezpieczeństwa, lecz także
przewroty wewnętrzne, rozbicie się państwa na mniejsze całostki, zaś przedewszyst kiem
zaprowadzenie parlamentarnego idyotyzmu z dodatkowem zobowiązaniem, by każdy czytał
przy śniadaniu swój dziennik. Nie jest to bynajmniej mojem życzeniem: coś wręcz
przeciwnego. przypadłoby mi raczej do serca, — mam na myśli taki wzrost grozy, by Europa
musiała także stać się groźną, mianowicie z pomocą nowej Europą władającej kasty, jedną
powziąć wolę, długotrwałą straszliwą jedyną wolę, zdolną wytknąć sobie cele na cale
tysiąclecia: — iżby przewlekła komedya europejskiej drobnopaństewkowości oraz
dynastycznych i demokratycznych zachcianek dobiegła wreszcie do końca. Okres malej
polityki przeminął: najbliższe już stulecie przyniesie walkę, o panowanie nad światem, —
przymus do wielkiej polityki.
 O ile nowa wojownicza epoka, co dla nas europejczyków widocznie już nastała, sprzyjać
snadź będzie także rozwojowi innego i krzepszego sceptycyzmu, chciałbym to na razie
określić przypowieścią, którą miłośnicy historyi niemieckiej zapewne zrozumieją. Ów
nieoględny wielbiciel pięknych rosłych grenadyerów, co, jako król pruski, dał początek
żołnierskiemu i sceptycznemu geniuszowi — zatem w istocie owemu nowemu, teraz właśnie
zwycięsko wyłaniającemu się typowi niemieckiemu — zagadkowy szalony ojciec Fryderyka
Wielkiego miał sam w pewnym względzie szczęśliwy szpon i chwyt geniuszu: wiedział, na
czem ówczesnym zbywało Niemcom i co za niedostatek stokroć był groźniejszy i pilniejszy,
niźli snadź brak wykształcenia oraz form towarzyskich, — jego niechęć do młodego
Fryderyka wynikała z trwogi głębokiego instynktu. Mężów nie było; i ku swej najgłębszej
podejrzywał goryczy, iż własny syn jego niedość jest mężem. Co do tego mylił się: lecz
któżby nie był się pomylił na jego miejscu? Widział, iż syn jego popada w ateizm, w esprit, w
rozkoszne używanie życia dowcipnych Francuzów: — widział w głębi wielkiego upiora,
pająka sceptycyzmu, domyślał się nieuleczalnej nędzy serca, co do złego jak i dobrego
niedość jest już twarde, złamanej woli, która już nie rozkazuje, rozkazywać nie może. Atoli w
jego synu rozwijał się tymczasem ów niebezpieczniejszy i twardszy, nowy rodzaj
sceptycyzmu — kto wie, o ile wywołany właśnie nienawiścią ojcowską oraz lodowatą
osamotnionej woli melancholią? — sceptycyzm zuchwałej męskości, co najbliżej jest
spokrewniony z geniuszem wojskowym i zdobywczym i w osobie Fryderyka Wielkiego po
raz pierwszy pojawił się w Europie. Sceptycyzm ten gardzi a jednak porywa ku sobie;
podkopuje i zabiera na własność; nie wierzy, ale nie gubi się przytem; daje duchowi
niebezpieczną swobodę, ale sercu nie puszcza wodzów; jest to niemiecka forma sceptycyzmu,
co, jako rozwinięty i przeduchowiony fryderycyanizm, ugięła Europę na czas dłuższy pod
panowanie niemieckiego ducha oraz, jego krytycznej i historycznej nieufności. Dzięki
niepokonanie krzepkiej i wytrwałej męskości wielkich niemieckich filologów i krytyków
historycznych (którzy, we właściwem świetle widziani, wszyscy byli zarazem artystami
rozstroju i rozkladu ustaliło się zwolna i mimo całej romantyki w muzyce i filozofii nowe
niemieckiego ducha pojęcie, w którem zaznaczyła się wybitnie skłonność do męskiego
sceptycyzmu: bądź to naprzykład jako nieustraszoność spojrzenia, jako dzielność i surowość
rozkładającej dłoni, bądź też jako uparte pragnienie niebezpiecznych podróży odkrywczych,
przeduchowionych wypraw podbiegunowych pod złowrogiemi i pustynnemi niebiosami. Nie
bez powodu snadź gorący i powierzchowni rzecznicy ludzkości żegnają się przed tym
duchem: cet esprit fataliste, ironique, mephistophelique zwie go, nie bez drżenia, Michelet.
By odczuć atoli, jakiem wyróżnieniem jest ta trwoga przed mężem w duchu niemieckim,
który obudził Europę z jej dogmatycznej drzemki, przypomnijmy sobie dawniejsze pojęcie,
co musiało uledz w walce z nowszem, — oraz iż nie tak to jeszcze dawno zmężczyźniona
kobieta z bezgraniczną zarozumiałością śmiała polecać Niemców współczuciu Europy jako
łagodnych, dobrodusznych, poetycznych, o chorej woli matołków. Zrozumiejmyż wreszcie do
głębi zdumienie Napoleona, gdy ujrzał Goethego: świadczy ono, jak przez długie stulecia
wyobrażano sobie niemieckiego ducha. Voila un homme!. — miało to znaczyć: ależ to mąż!
A ja spodziewałem się tylko Niemca!. —
 Jeżeli przypuścimy zatem, iż w obrazie filozofów przyszłości rys jakiś nasunie domysł, czy
nie muszą być sceptykami w wyłuszczonem co tylko znaczeniu, to jednak określałby on tylko
jakąś ich właściwość — nie zaś ich samych. Z równą słusznością mogliby zwać się
krytykami; i to pewna, że będą ludźmi eksperymentów. Mianem, ktorem ochrzcić ich się
ośmieliłem, podkreśliłem już wyraźnie doświadczanie i chęć do doświadczeń: nie stałoż się to
dlatego, iż, jako krytycy duszą i ciałem, eksperymentem posługiwać się lubią w nowem,
snadź szerszem, snadź niebezpieczniejszem znaczeniu ? Nie musząż, parci namiętną żądzą
poznania, posuwać się w swych zuchwałych i bolesnych doświadczeniach dalej niźli na to
pozwala miękki i przedelikacony smak demokratycznego stulecia? — Nie ulega to
wątpliwości: ci nadchodzący żadną miarą nie mogą się obyć bez owych poważnych i nawet
złowrogich właściwości, które odróżniają krytyka od sceptyka; mam na myśli pewność w
mierzeniu wartości, świadome przestrzeganie jedności metody, urągliwą odwagę, możność
samodzielności i samo odpowiedzialności; ba, nie zaprą się rozkoszy przeczenia i
ćwiartowania oraz jakiegoś rozważnego okrucieństwa, co zdoła pewnie i subtelnie
pokierować nożem wtedy nawet, gdy się kraje serce. Będą surowsi (i snadź niezawsze jeno
względem siebie), niżby życzyli sobie humanitarni ludzje, nie będą wdawali się z prawdą, by
im się podobała lub ich podnosiła i budziła w nich natchnienie: — raczej niezbyt będą dawali
wiarę, by właśnie prawda darzyła uczucie takiemi rozrywkami. Uśmiechną się surowe te
duchy, gdy ktoś wobec nich rzecze: ta myśl podnosi mnie: jakżeby mogła być nieprawdziwą?
Lub: to dzieło zachwyca mnie: jakżeby mogło nie być pięknem? Albo: ten artysta wywyższa
mnie: jakżeby mógł nie być wzniosłym? — a może nie tylko uśmiech, lecz nawet niekłamany
wstręt będą mieli na odparcie wszystkich tego rodzaju mrzonek, idealizmów, feminizmów,
hermafrodytyzmów; kto zaś umiałby dotrzeć aż w głąb ich serca, ten napewno nie znalazłby
tam chęci pojednania chrześciańskich uczuć z antycznym smakiem, a zwłaszcza z
nowoczesnym parlamentaryzmem (tego rodzaju pojednawczość w naszem nader niepewnem,
zatem nader pojednawczem stuleciu, zdarza się podobno nawet u filozofów). Krytycznej
karności oraz wszelkich, wiodących do schludności i surowości w rzeczach ducha nawyknien
będą ci filozofowie przysztości nie tylko wymagali od siebie: snadź chlubić się będą nawet
niemi ni to swym rodzajem ozdoby, — mimo to nie zgodzą się, by dlatego zwano ich
krytykami. Niepoślednią zda się im obelgą, wyrządzoną filozofii, kiedy dziś z wielką lubością
się wyrokuje: Filozofia nawet jest krytyką i wiedzą krytyczną — ponadto niczem! Niechaj tej
ocenie filozofii przyklaskują wszyscy pozytywiści niemieccy i francuscy (—prawdopodobnie
pochlebiłaby ona nawet sercu i smakowi Kanta: dość przypomnieć sobie tytul głównego jego
dzieła —): nowi nasi filozofowie mimo to rzekną: krytycy to narzędzia filozofa i dlatego
właśnie, jako narzędzia, bynajmniej filozofami jeszcze nie są. Wielki Chińczyk królewiecki
był także jeno wielkim krytykiem.
  Żądam, by zaprzestano wreszcie wyrobników filozoficznych tudzież wogóle ludzi nauki
uważać za filozofów, — żeby w tem właśnie przestrzegano surowo zasady każdemu to, co mu
się należy i nie dawano owym za wiele, tym zaś za mało. Być może, iż do wychowania
rzeczywistego filozofa jest rzeczą potrzebną, by przebiegł po kolei wszystkie te stopnie, na
których słudzy jego, filozofii naukowi wyrobnicy się zatrzymują, — zatrzymywać się muszą;
snadź winien on być krytykiem i sceptykiem i dogmatykiem i historykiem, zaś ponadto poetą
i zbieraczem i podróżnikiem i moralistą i jasnowidzem i wolnym duchem i niemal
wszystkiem, by zwiedzić cały zakres wartości ludzkich oraz odczuwań wartości, by
rozmaitemi oczyma i rozmaitem sumieniem módz patrzeć z wyżyny w każdą dal, z głębi na
każdą wyżynę, z cieśni w każdy przestwór. Atoli to wszystko jest jeno warunkiem wstępnym
jego zadania: zadanie samo wymaga czegoś innego, — żąda, by tworzył wartości. Owi
wyrobnicy filozoficzni, wzorem Kanta i Hegla, winni ten lub ów wielki zasób osądów
wartości — to znaczy dawniejszych założeń wartości, wytworów wartości, które przyszły do
władzy i przez czas jakiś nosiły miano prawd — ustalić i ująć w formuły bądź to w zakresie
logicznym lub politycznym (moralnym), bądź też w dziedzinie artystycznej. Zadanie tych
badaczy polega na tem, by wszystko dotychczas dokonane i ocenione uwidocznić, udostępnić,
ułatwić dla myśli i ręki, żeby wszystko długie, czas nawet skrócić i całą przeszłość ujarzmić:
olbrzymie to i przedziwne zadanie, napewno mogące zadowolnić każdą szlachetną dumę,
każdą wytrwałą wolę. Właściwi zaś filozofowie są rozkazodawcami i prawodawcami:
powiadają tak być winno co oznaczają dokąd? i poco? człowiecze, posługując się przy tem
przedwstępnemi pracami wszystkich wyrobników filozoficznych, wszystkich ujarzmicieli
przeszłości, — twórczą ręką sięgają w przyszłość, a wszystko, co jest i było, staje się dla nich
przytem środkiem, narzędziem, młotem. Ich poznawanie jest twórczością, ich twórczość
prawodawstwem, ich wola prawdy — wolą mocy. — Istnieją dziś tacy filozofowie? Istnieliż
już tacy filozofowie? Nie muszą tacy filozofowie istnieć?...
  Zda mi się coraz bardziej, iż filozof, jako nieodzowny człowiek jutra i pojutrza, po wszystkie
czasy był i być musiał ze swem dzisiaj w niezgodzie: wrogiem jego był za każdym razem
ideał dzisiejszy. Wszyscy ci nadzwyczajni, zwani filozofami, opiekunowie człowieka, co
rzadko uważali siebie za przyjaciół mądrości, raczej za niemiłych trefnisiów i niebezpieczne
znaki zapytania —, swe zadanie, swe twarde, niedobrowolne, nieodparte zadanie, naostatek
zaś wielkość swego zadania znajdowali dotychczas w tem, iż byli dla swej epoki wyrzutem
sumienia. Zatapiając nóż wiwisekcyjny przedewszystkiem w cnotach epoki, wyjawiali własną
tajemnicę: szukali nowej wielkości człowieka, nowej nieudeptanej drogi do wywyższenia
tegoż. Za każdym razem wykrywali, jak wiele obłudy, opieszałości, rozluźnienia wodzów i
puszczenia wodzów taiło się w najbardziej uwielbianym typie współczesnej im moralności,
jak wiele cnoty już się przeżyło; za każdym razem powiadali: dążymy w oddal, hen, gdzie
wam najbardziej dziś obco. Wobec świata nowoczesnych idej, co pragnąłby zagnać każdego
w jakiś kąt i specyalność, filozof, gdyby filozofowie dziś istnieć mogli, byłby zmuszony
właśnie wielkość człowieka, pojęcie wielkości włączyć w swą zakresność i wielorakość, w
swą całość w wielości: a nawet wartość i hierarchię oznaczałby wedle tego, ile i jakich
brzemion ktoś udźwignąć i wziąć na siebie zdolen, do jakiego stopnia swą odpowiedzialność
wytężyć może. Dziś smak epoki i cnoty epoki osłabiają i rozcieńczają wolę i nic tak bardzo
współczesnem nie jest, jak słabość woli: zatem do ideału filozofa, w skład pojęcia wielkości
należeć musi właśnie siła woli, twardość i zdolność do długich postanowień; z tą samą
słusznością, z jaką wręcz przeciwna nauka tudzież ideał niedołężnej, zapierającej się siebie,
kornej, niesamolubnej ludzkości odpowiadały wręcz odmiennej epoce, co, jak wiek szesnasty,
cierpiała na nadmierną energię woli oraz na najdziksze potopy i nawałnice samolubstwa. Za
czasów Sokratesa, śród ludzi o wyczerpanym instynkcie, śród zachowawczych dawnych
Ateńczyków puszczających sobie wodze — dla szczęścia, jak powiadali, dla przyjemności,
jak postępowali — a przytem wciąż jeszcze prastaremi świetnemi posługujących się słowami,
do których przez swe życie oddawna postradali już prawo, ironia była snadź znamieniem
wielkości duszy, owa sokratyczna złośliwa pewność starego lekarza i plebe-jusza, co
bezlitośnie ranił siebie samego oraz duszę i serce arystokraty spojrzeniem, mówiącem aż
nadto wyraźnie: nie udawajcie przede mną! tu — wszyscyśmy jednacy l Dziś natomiast, gdy
w Europie jeno zwierzę stadne dostępuje zaszczytów i rozdaje zaszczyty, gdy równość praw
może nader łacno przedzierzgnąć się w równość bezprawia: chcę rzec, w pospólne zwalczanie
wszystkiego niezwykłego, niepowszedniego, uprzywilijowanego, szczytniejszego człowieka,
szczytniejszej duszy, szczytniejszego obowiązku, szczytniejszej odpowiedzialności, twórczej
pełni i wielmożności mocy — dziś dostojność, pragnienie samoistności, możność
wyróżnienia się, mus samodzielności oraz konieczność życia na własną rękę wchodzi w skład
pojęcia wielkości; zaś filozof wyjawia poniekąd swój własny ideał, gdy oświadcza: ten jest
największy, kto zdoła być najsamotniejszym, najskrytszym, najodrębniejszym, człowiekiem
poza dobrem i złem, panem swych cnót, przebogaczem woli; na tem właśnie polega wielkość,
iż umie się być zarówno złożonym jak całym, zarówno przestronnym jak pełnym. I pytam raz
jeszcze: jest że dziś — wielkość możliwą?
  Co to jest filozof, trudno dlatego się dowiedzieć, iż nauczyć tego nie można: trzeba to
wiedzieć z doświadczenia, — lub być o tyle dumnym, by nie wiedzieć wcale. Dziś wszakże,
kiedy wszyscy rozprawiają o rzeczach, których doświadczyć zgoła nie mogli, najczęściej i
najgorzej daje się to we znaki filozofom oraz stanom filozoficznym: — najnieliczniejsi znają
je, znać je mogą, a wszystkie popularne sądy o nich są fałszywe. Tak naprzyklad, owego iście
filozoficznego połączenia śmiałej rozkielznanej duchowości, co bieży prosto, z dyalektyczną
ścisłością i nieodzowną koniecznością większość myślicieli i uczonych nie zna z własnego
doświadczenia i dlatego, gdyby ktoś chciał mówić im o tem, nie daliby wiary. Każdą
konieczność wyobrażają oni sobie jako przykrość, jako niemiły przymus, mus ulegania;
myślenie samo zda się im czemś powolnem, opieszałem, nieledwie trudnem. nader często
czemś, co potu szlachetnych warte — bynajmniej nie czemś lekkiem, boskiem, tańcowi i
pustocie najbliżej pokrewnem! Myślenie oraz ciężkie, poważne branie jakiejś rzeczy — jest
dla nich nierozdzielne: gdyż w ten jeno sposób doznawali tego. — Artyści mają snadź
subtelniejsze od nich nozdrza: wiedzą bowiem aż nadto dobrze, iż właśnie wtedy, gdy nic nie
czynią już dowolnie lecz wszystko koniecznie, ich poczucie swobody, subtelności,
pełnomocy, poczucie twórczego kojarzenia, zarządzania, kształtowania dosięga szczytu, —
słowem, iż konieczność i wolność woli zespala się wówczas u nich w jedno. Naostatek
istnieje hierarchia stanów duchowych, której odpowiada hierarchia problematów; najwyższe
problematy odtrącają bezlitośnie każdego, co śmie się do nich zbliżyć, swej duchowości
szczytnością i mocą nie będąc do ich rozwiązania przeznaczonym. I cóż stąd, iż obrotne, na
cały świat głośne mózgi oraz nieobrotni zacni mechanicy i empirycy cisną się, parci swą
gminną ambicyą, jak to często dziś się zdarza, w ich pobliże i ni to na ten dwór nad dworami!
Toć kobierców takich deptać prostackim stopom niewolno przenigdy; przedwieczny ład
rzeczy zapobieżał już temu; nie rozewrą się wierzeje przed natrętami tymi, chociażby bili w
nie głowami nawet i rozbijali o nie głowy! Do każdego górnego świata trzeba być
stworzonym; wyraźniej zaś mówiąc, trzeba być doń wychowanym: prawo do filozofii — w
wielkiem znaczeniu tego słowa — ma się jeno dzięki swemu pochodzeniu, swym przodkom,
krew rozstrzyga i tu także. Praca wielu pokoleń musiała poprzedzić powstanie filozofa; każda
z cnót jego musiała być z osobna nabyta, wypielęgnowana, wcielona, przekazana dziedzicznie
i to nie tylko śmiały, lekki, subtelny tok i bieg jego myśli, lecz zwłaszcza gotowość do
wielkich odpowiedzialności, szczytność władczych wejrzeń i spojrzeń, poczucie
wyodrębnienia z tłumu, z jego cnót i obowiązków, przyjazna ochrona i obrona wszystkiego
niezrozumianego i spotwarzonego: Boga czy dyabła, ćwiczenie się i rozkoszowanie wielką
sprawiedliwością, sztuka rozkazywania, rozległość woli, nieskore oko, co rzadko podziwia,
rzadko patrzy w górę, rzadko kocha...
  NASZE CNOTY
  Nasze cnoty? — Prawdopodobnie mamy i my jeszcze cnoty, acz oczywista nie są to owe
prostoduszne i nieokrzesane cnoty, któremi przodkowie nasi cześć w nas budzą, lecz i
odpychają potrosze. My europejczycy pojutrzejsi, my dwudziestego stulecia pierwociny, — z
całą naszą niebezpieczną ciekawością, naszą złożonością oraz przebierania się sztuką, z
naszem źratem i ni to osłodzonem okrucieństwem zmysłów i ducha — jeżeli mamy posiąść
cnoty, to snadź jeno takie, które z naszymi najtajniejszymi i najserdeczniejszymi popędami, z
naszemi najgorętszemi pragnieniami najłacniej godzić się zwykły: dalej więc, szukajmyż ich
w labiryntach naszych! — gdzie, jak wiadomo, niejedno się gubi, niejedno całkiem przepada.
I jest że coś piękniejszego nad szukanie cnót własnych? Nie oznaczaż to omal wiary w własne
cnoty? Zaś ta w cnoty swe wiara — nie jest że w istocie tem samem, co ongi zwano czystem
sumieniem, owym czcigodnym powłóczystym warkoczem pojęciowym, który pradziadowie
nasi z tyłu głowy, a niejednokrotnie także z tyłu swego upinali rozumu? Zda się zatem, acz
nie poczuwamy się zresztą bynajmniej do starośwłeczczyzny oraz praojcowskiej
szanowności, iż w tem jednem jesteśmy przecież godnymi praojców tych potomkami, my
ostatni o czystem sumieniu europejczycy: gdyż i my nosimy jeszcze ich warkocz. — Ach!
Gdybyście wiedzieli, jak to rychło, jak to już rychło — będzie inaczej !
  Jak w dziedzinie gwiazd o drogach jakiejś planety dwa niekiedy stanowią słońca, juk w
pewnych wypadkach dokoła jednej i tej samej planety różnobarwne pałają słońca, raz
czerwono to znów zielono, by potem równocześnie zażedz ją i pstrem zatopić światłem: tak
samo my ludzie nowocześni, dzięki złożonej mechanice naszego gwiaździstego nieba — od
rozmaitych zależym morałów; czyny nasze płoną naprzemian rozmaitemi barwami i rzadko
bywają jednoznaczne— a zdarza się nader często, iż pstrych dokonywamy czynów.
  Kochać swych wrogów ? Mniemam, iż nieźle nauczono się tego: zdarza się to dziś
tysiąckrotnie w drobiazgach i rzeczach wielkich; co więcej, bywają już niekiedy objawy
wyższe i szczytniejsze — kochając, uczymy się gardzić i to wtedy właśnie, gdy kochamy
najbardziej: — lecz to wszystko dzieje się nieświadomie, bez zgiełku, bez przepychu, ze
wstydem i skrytością dobroci, wzbraniającej ustom uroczystego słowa i cnotliwej formuły.
Morał jako attitude — sprzeciwia się dziś naszemu smakowi. To takie postęp: podobnie jak
postępem ojców naszych było to, iż religia jako attitude jęła sprzeciwiać się wkońcu ich
smakowi, z doliczeniem wrogości i wolterowskiej względem religii goryczy (oraz tego
wszystkiego, co zaliczało się ongi do wolnomyślnyeh gestów wymowy). Gędźba to w
sumieniu naszem, pląs to w duchu naszym do wszystkich litanij purytańskich, do wszystkich
poczciwości i kazań moralnych dostroić się nie może.
  Miejmy się, na baczności przed ludźmi, którym bardzo chodzi o to, by ufano ich moralnemu
taktowi oraz subtelności w rozróżnieniach moralnych: nie przebaczą nam nigdy, gdy wobec
nas (lub nawet co do nas) pomylić im się zdarzy, staną się niezawodnie naszymi
instynktownymi potwarcami i krzywdzicielami , nawel gdy nie przesianą być naszymi
przyjaciółmi.— Błogosławieni ludzie o krótkiej pamięci: ci bowiem zapominają także o
swych głupstwach.
  Psychologowie francuscy — i gdzież bo poza Francyą są dziś jeszcze psychologowie? —
gorzkiej i różnorodnej przyjemności, doznawanej wobec bitise bourgeoist, nie użyli jeszcze
do syta, jak gdyby — dość, wyjawiają coś tem oni. Flaubert naprzykład, zacny obywatel
rouenski, nie widział, nie słyszał, nie odczuwał wkońcu nic innego: — był to jego rodzaj
samoudręki oraz subtelniejszego okrucieństwa. Otóż polecam, dla odmiany — gdyż tamto
staje się nudnem, inny przedmiot zachwytów: mianowicie nieświadomą przebiegłość, z jaką
wszystkie zacne, grube, prawe duchy mierności zachowują się wobec duchów wyższych oraz
ich zadań, ową misterną zawiłą przebiegłość jezuicką, co tysiąckrotnie jest subtelniejszą od
rozumu i smaku tegoż stanu średniego w najlepszych jego chwilach — a nawet od rozumu
jego ofiar —: jako ponowny dowód, iż instynkt ze wszystkich odkrytych dotychczas odmian
inteligencyi jest najinteligentniejszy. Słowem, badajcie psychologowie filozofie reguly w
walce z wyjątkiem, to dopiero widowisko godne bogów i złośliwości boskiej! Lub jeszcze
wyraźniej: dokonywajcie wiwisekcyi na dobrym człowieku, na homo bonae voluntatis... na
sobie l
  Sądzenie i potępianie moralne jest ulubioną zemstą ludzi ograniczonych duchowo na
ludziach mniej tępych jako też rodzajem odszkodowania za to, czego poskąpiła im przyroda,
wreszcie pobudką do wzbogacenia i wysubtelnienia duchowego: — złośliwość uduchowią.
Cieszą się oni w głębi serca, iż istnieje miara, wobec której wyposażeni skarbami i
przywilejami duchowymi stoją z nimi na równi: — walczą za równość wszystkich przed
Bogiem i do tego potrzebują niemal wiary w Boga. Śród nich znajdują się najzawziętsi
przeciwnicy ateizmu. Ktoby im rzekł szczytna duchowość stoi nieporównanie wyżej od
wszelkiej prawości i zacności li moralnego człowieka ten doprowadziłby ich do szaleństwa:
— będę baczył, by nie uczynić tego. Pochlebię im raczej mojem twierdzeniem, iż szczytna
duchowość jest jeno ostatnim wytworem jakości moralnych, syntezą wszystkich stanów,
przypisywanych moralnym jeno ludziom, i wytworzyła się cząstkowo, drogą długiej hodowli
i pracy prawdopodobnie całych łańcuchów pokoleń; że szczytna duchowość jest właśnie
przeduchowieniem sprawiedliwości oraz owej dobrotliwej surowości, co poczuwa się do
przestrzegania hierarchii na świecie, śród rzeczy nawet — nie tylko śród ludzi.
  Wobec tak bardzo rozpowszechnionych dziś pochwał bezinteresowności trzeba, acz z
narażeniem się na niejakie niebezpieczeństwo, uświadomić sobie, czem właściwie lud się
interesuje, i co to są za rzeczy, które bardzo i głęboko bierze sobie do serca człek pospolity: z
doliczeniem jednostek wykształconych, nawet uczonych, a jeżeli wszystko w błąd nie
wprowadza, omal filozofów. Okaże się przytem, iż lwia część tego, co subtelniejszych i
wybredniejszych smakoszów, co każdą wyższą interesuje i nęci naturę, człowiekowi
zwyczajnemu zda się zgoła nieinteresującem: — gdy zaś zauważy odanie się temu, to zwie je
desinteresse i dziwi się, jak są możliwe uczynki bezinteresowne. Istnieli filozofowie, którzy
temu podziwowi ludowemu umieli dać nawet zwodniczy i mistyczno-zaświatowy wyraz (—
czyżby szczytniejszej natury nie znali z doświadczenia? —), zamiast wykazać nagą i
niezaprzeczony prawdy, iż czyn bezinterosowny jest bardzo interesującym i interesownym
czynem, jeżeli przyjmiemy — A miłość? — Jakto! Mialżeby nawet czyn, wynikający z
miłości, być nieegoistycznym? Ależ kpy —! A chwała poświęcającego się? — Ależ kto
poświęcał się naprawdy, ten wie, iż chciał i otrzymał coś w zamian — może coś ze siebie dla
czegoś ze siebie —, że tu tracił, by tam zyskać, a może by wogóle być czemś więcej, lub
bodaj czuć się czemś więcej. Lecz to dziedzina pytań i odpowiedzi, w której wybredniejszy
duch przebywa niechętnie: tak bardzo musi tu prawda powstrzymywać się od ziewania, gdy
jej odpowiadać każą. Ostatecznie jest ona kobieta: gwałcić jej nie należy.
 Zdarza się niekiedy, mówil moralistyczny pedant i drobiazgowiec, iż niesamolubnego
człowieka szanuję i wyróżniam: nie dlatego wszakże, że jest niesamolubny, lecz iż zda się mi
mieć prawo do pomagania innemu człowiekowi z własną swą szkodą. Słowem, chodzi tu
zawsze o to, kim jest on, kim zaś ów drugi. U człowieka naprzykład, stworzonego i
przeznaczonego do rozkazywania, zapieranie się siebie oraz skromne usuwanie się nie byłoby
cnotą, lecz marnotrawstwem cnoty: tak mi się zdaje. Każdy nieegoistyczny morał, który
poczyna sobie bezwzględnie i zwraca się do wszystkich, grzeszy nie tylko przeciw smakowi:
jest też podżeganiem do grzechów płynących z zaniedbania, jednem więcej pokuszeniem pod
maską ludzkości — i to właśnie pokuszeniem i poszkodowaniem wszystkiego górniejszego,
niezwyklejszego, uprzywilijowanego. Należy zmusić morały, by przedewszystkiem ugięły się
przed hierarchią, zaś z ich uroszczeń uczynić sprawę sumienia, — nóż same przyjdą wreszcie
do przekonania, iż niemoralną rzeczą jest utrzymywać: co dla jednego słuszne, to dla
drugiego godziwe. — Tak mówił mój moralistyczny pedant i bonhomme nie należałoż go
wyśmiać, iż morały w ten sposób nawoływał do moralności? Jednakże nie powinno się mieć
za wiele słuszności, jeśli chce się śmieszków mieć po swojej stronie; odrobina niesłuszności
należy nawet do dobrego smaku.
  Wszędzie, gdzie współczucie dziś płoszą, - a kto bacznie słucha, ten nie posłyszy obecnie
żadnej innej religii - winien psycholog nadstawiać uszu: poprzez całą próżność, poprzez
wszystek zgiełk, znamionujący tych kaznodziejów (jak wszystkich kaznodziejów), doleci go
niekłamane, chrypliwe rzężenie samopogardy. Jest ona objawem owego sposępnienia i
zeszpecenia Europy, co od wieku się wzmaga (a którego pierwsze oznaki stwierdził już
Galiani w swym zastanawiającym liście do pani d'Epinay): jeżeli nie jest jego przyczyną!
Człowiek nowoczesnych idej, dumna ta małpa, jest ze siebie nad wyraz niezadowolony: to
pewna. Czuje swą niedolę: lecz jego próżność chce, by jeno współczuł —
 Europejski mieszaniec — naogól wcale szpetny plebejusz — potrzebuje koniecznie
kostyumu: potrzebuje historyi jako lamusu kostyumów. Wprawdzie dostrzega przytem, iż
żaden dobrze na nim nie leży, — więc zmienia i zmienia. Spójrzmy na dziewiętnaste stulecie
od strony tych pospiesznych upodobań i zmian maskarad stylowych oraz chwil zwątpienia, iż
w niczem nie jest nam do twarzy — Daremne wszystkie występy romantyczne, klasyczne,
chrześciańskie, florenckie, barokowe i narodowe in moribus et artibus: w żadnym nie jest
dobrze ! Ale duch, zwłaszcza duch historyczny nawet z tego zwątpienia odnosi korzyści: raz
wraz jakiś nowy strzęp starodawności i zagranicy bywa przymierzany, wdziewany,
rozdziewany, odkładany, przedewszystkiem studyowany: — jesteśmy pierwszem uczonem
stuleciem in puncto kostyumów, rozumiem, morałów, wyznań wiary, smaków artystycznych i
religij, przygotowani, jak żadna jeszcze epoka, do karnawału w wielkim stylu, do
najuduchowieńszego śmiechu i szaleństw zapustnych, do transcendentalnej wyżyny
najszczytniejszego błazeństwa i arystofanicznego wyszydzenia świata. Być może, iż tu
właśnie odkryjemy jeszcze dziedzinę naszego wynalazku, dziedzinę, w której zdobyć się
możemy jeszcze na oryginalność, naprzykład jako parodyści dziejów świata i arlekiny Boga,
— acz nic dzisiejszego nie ma przed sobą przyszłości, to jednak śmiech nasz może mieć ją
właśnie.
  Zmysł historyczny (czyli zdolność szybkiego odgadywania hierarchii w osądach wartości,
wedle których żył lud jakiś, społeczeństwo lub człowiek, instynkt wieszczy co do
wzajemnych zależności tychże osądów, co do stosunku znaczenia wartości do znaczenia sił
działających): zmysł ten historyczny, który my europejczycy uważamy za naszą właściwość,
przybył do nas w orszaku czarującego i szalonego pólbarbarzyństwa, w którem skutkiem
demokratycznego pomieszania się ras i stanów pogrążyła się Europa, — dopiero wiek
dziewiętnasty poznał ten zmysł, uznał go za swój zmysł szósty. Przeszłość każdej formy i
sposobu życia, przeszłość kultur, co ongi znajdowały się tuż obok siebie, tuż ponad sobą,
dzięki temu pomieszaniu przelewa się w nasze nowoczesne dusze, instynkty nasze bieżą
zewsząd wstecz, my sami jesteśmy rodzajem chaosu —: ostatecznie duchowi, jak już
powiedziano, wychodzi to na dobre. Skutkiem naszego pólbarbarzyństwa ciała i żądz mamy
na wszystkie strony tajemne dostępy, jakich nie posiadały nigdy epoki dostojne,
przedewszystkiem zaś dostępy do labiryntów niezupełnych kultur oraz wszelkiego
półbarbarzyństwa, jakie kiedykolwiek istniało na ziemi; a ponieważ najznamienitsza część
kultury ludzkiej była dotychczas jeno półbarbarzyństwem, przeto zmysł historyczny jest omal
instynktem i zmysłem wszystkiego, smakiem i językiem do wszystkiego: dowodzi to
zarazem, iż jest niedostojnym zmysłem. Rozkoszujemy się znów naprzykład Homerem: snadź
najcelniejszy to nasz nabytek, iż umiemy lubować się Homerem, którego nie tak łatwo umieją
i umieli przyswoić sobie ludzie o kulturze dostojnej (naprzyklad Francuzi siedemnastowiecza,
jak Saint-Evremond, zarzucający mu esprit vaste, a nawet jeszcze ostatnie ich echo, Wolter),
— którym rozkoszować się omal nie pozwalali sobie. Nader określone tak i nie podniebienia,
łatwo pobudliwy wstręt, nieskora opieszałość względem wszystkiego obcego, odraza nawet
do niesmaku, spowodowanego żywszą ciekawością, i wogóle niechęć, z jaką każda dostojna i
poprzestająca na sobie kultura przyznaje się do nowej pożądliwości, do niezadowolenia ze
swego i podziwu dla obcego: wszystko to usposabia i nastraja ich nieprzychylnie dla
najlepszych nawet rzeczy na świecie, które własnością ich nie są lub łupem stać się nie mogą,
— i żaden zmysł dla ludzi takich niezrozumialszym nie jest, niż właśnie zmysł historyczny
oraz uniźonosć jego gminnej ciekawości. Nie inaczej jest ze Szekspirem, z tą zdumiewającą
hiszpańsko maurytańsko - saską syntezą smaku, z której starodawny Ateńczyk z drużyny
aischylosowskiej śmiałby się lub złościł do rozpuku: my atoli — przyjmujemy dziką tę
pstrociznę, ten odmęt przejawów najpieściwszych, najpospolitszych i najsztuczniejszych z
utajoną serdecznością i życzliwością, rozkoszujemy się nim ni to dla nas właśnie
zachowanym wykwintem sztuki, zaś ohydne wyziewy i pobliże angielskiego pospólstwa, w
których żywię sztuka i smak Szekspira, nie więcej nas rażą niż naprzyklad na Chiaja w
Neapolu: gdzie wszystkie zmysły nasze są upojone i zachwycone, acz w powietrzu czuć też
niewątpliwie ścieki dzielnic, zamieszkałych przez pospólstwo. My ludzie o historycznym
zmyśle: mamy i my bezsprzecznie nasze cnoty, — jesteśmy niewybredni, niesamolubni,
skromni, dzielni, pełni samoprzezwyciężenia, pełni oddania się, bardzo wdzięczni, bardzo
cierpliwi, bardzo uprzedzający: — mimo to wszystko snadź nie jesteśmy w zbyt dobrym
smaku. Wyznajmyż wreszcie przed sobą: co nam ludziom o historycznym zmyśle najtrudniej
pojąć, wyczuć, polubić, w czem nam najciężej zasmakować przychodzi, względem czego
jesteśmy w istocie uprzedzeni i niemal wrodzy: to właśnie stanowi doskonałość i ostateczną
dojrzałość każdej kultury i sztuki, jest wlaściwem dostojeństwem dzieł ludzi, ich momentem
ciszy morskiej i halkyońskiego poprzestawania na sobie, złocistością i chłodem,
znamionującym wszystkie rzeczy już dokonane. Może nasza wielka historycznego zmysłu
cnota tworzy konieczne przeciwieństwa do dobrego smaku, conajmniej do najlepszego
smaku, i jeno źle, jeno opieszale, jeno z przymusem jesteśmy zdolni odtwarzać w sobie owe
drobne, krótkie i najwyższe mgnienia szczęścia i wniebowzięcia ludzkiego żywota tu i ówdzie
rozbłyskające niekiedy, owe chwile i cudy, gdy jakaś wielka siła stawała dobrowolnie przed
bezmiarem i bezbrzeżem —, gdy przepełniała duszę subtelna rozkosz nagłego okiełznania i
skamienienia, silnego postawienia i ukrzepienia stopy na drżącej jeszcze ziemi. Miara jest
nam obcą, powiedzmy to sobie; bodziec nasz jest właśnie bodźcem nieskończoności,
niezmierzoności. Gdyby jeździec na parskającym w cwale rumaku, wobec nieskończoności
wypuszczamy z rąk wodze, my ludzie nowocześni, my barbarzyńcy napoły, — i tam dopiero
doznajemy błogości, gdzie w największem — jesteśmy niebezpieczeństwie.
  Czy hedonizm, czy pessymizm, czy utylitaryzm, czy eudaimonizm: wszystkie te rodzaje
myślenia, oznaczające wartość rzeczy miarą rozkoszy i boleści, to znaczy miarą stanów
towarzyszących i rzeczy ubocznych, są przednioplanowymi sposobami myślenia i
naiwnościami, na które człowiek, swej kształtującej mocy i artystycznego sumienia świadom,
spojrzy nie bez szyderstwa a także nie bez współczucia. Współczucia dla wasi nie jest to
wprawdzie współczucie dla niedoli ludzkiej, dla społeczeństwa oraz jego chorych i rozbitków,
dla zbrodniarzy i wykolejeńców, leżących dokoła nas pokotem; a tem mniej dla szemrzących,
uciśnionych, skłonnych do rokoszu warstw niewolniczych, dążących do władania — zwą je
swobodą —. Współczucie nasze jest górniejszem, dalej widzącem współczuciem: —widzimy,
jak człowiek się umniejsza, jak wy go umniejszacie! — i bywają chwile, kiedy właśnie
waszemu współczuciu z nieopisanym przyglądamy się lękiem, kiedy opieramy się temu
współczuciu, — gdy stateczność wasza zda się nam niebezpieczniejszą od jakiejkolwiek
płochości. Pragniecie o ile możności — a niemasz szaleńszego o ile możności — usunąć
cierpienie; a my? — zda się po prostu, iż wolelibyśmy, by stało się jeszcze głębszem i
gorszem niźli bywało kiedykolwiek! Pomyślność, jak wy ją rózumiecie — toć to nie żaden
cel, toć zda się nam ona końcem! Stanem, który człowieka czyni wnet śmiesznym i pogardy
godnym, — który rozbudza życzenie jego zagłady! Chów cierpienia, wielkiego ; cierpienia —
nie wiecież, iż jeno chów ten stwarzał dotychczas wszystkie wywyższenia człowieka? Owo
napięcie duszy w nieszczęściu, napawające ją mocą, drżenie jej wobec wielkiej zatraty, jej
wynalazczość i dzielność w znoszeniu, wytrzymywaniu, wykładaniu, wyzyskiwaniu
nieszczęścia, i co tylko dano jej głębi, tajemnicy, maski, ducha, przebiegłości, wielkości: —
nie byłoż to darem cierpienia, nie wyhodowałoż tego wielkie cierpienie? Stworzenie i
stworzyciel kojarzą się w człowieku: człowiek jest materyą, okruchem, odpadkiem, gliną,
kałem, brednią, chaosem; ale w człowieku kryje się także stwórca, ksztalciciel, twardość
młota; boskość widza i siódmy dzień: — rozumiecieź to przeciwieństwo? I że współczucie
wasze ma na celu stworzenie w człowieku, to, co musi być kształtowane, kruszone, kowane,
darte, palone, żarzone, wyszlachetniane, — co koniecznie cierpieć musi i cierpieć powinno?
Zaś współczucie nasze — nie pojmujecież, kogo ma na względzie to odmienne współczucie
nasze, gdy się opiera waszemu współczuciu jako najpośledniejszemu ze wszystkich słabostek
i rozdelikaceń? — Zatem współczucie przeciwko współczuciu! — Powtarzam atoli, iż istnieją
górniejsze problematy od wszystkich problematów rozkoszy, cierpienia i współczucia; a
każda filozofia, co tylko dokoła nich się obraca, jest naiwnością.
  My immoraliścil — Świat ten, który nas obchodzi, w którym dano nam lękać się i kochać,
ten niewidzialny, niedosłyszalny niemal świat subtelnych rozkazów subtelnych posłuchów,
świat, którego omal w każdem dotyczy znaczeniu, zawiły, zwodniczy, zjeiony, pieściwy: to
pewna, że świat ten dobrze jest broniony przed prostackimi widzami oraz poufałą
ciekawością! Ciasny siecią i giezlem obowiązko w jesteśmy spowici i wyzwolić się z nich nie
możemy —, w tem właśnie jesteśmy ludźmi obowiązku, i my także! Niekiedy, co prawda,
tańczymy w swych łańcuchach i śród swych mieczów; częściej, co także jest prawdą,
zgrzytamy w nich zębami i niecierpliwimy się tajemną naszego losu srogością. Lecz
choćbyśmy czynili nie wiedzieć co: kpy i pozór orzekną przeciwko nam to ludzie bez
obowiązku — kpy i pozór są zawsze przeciwko nam.
 Prawość, o ile jest tą naszą cnotą, z której wyjarzmić się nie możemy my wolne duchy — do
prawości zatem będziemy się przykładali z całą złośliwością i miłością i nie zaniedbamy
niczego, by się doskonalić w tej jedynej cnocie, która nam jeszcze pozostała: niechaj blask jej
ni to ozlotne modre szydercze wieczorne zorze zalegnie kiedyś nad tą starzejącą się kulturą i
jej głuchą posępną powagą! A gdy pomimo wszystko prawość nasza pewnego dnia się znuży,
wzdychać i przeciągać się zacznie, gdy dojmie jej surowość nasza, gdy zapragnie, by jej było
lepiej, lżej, pieściwiej gdyby jakiemuś przyjemnemu występkowi: bądźmyż nieublagalni my
ostatni stoicy i szliśmy jej z pomocą to wszystko, co jest w nas dyabelstwem, — nasz wstręt
do nieokrzesania i nawiasowości, nasze nitimur in vetitum, naszą awanturniczą odwagę, naszą
wytrawną i wybredną ciekawość, naszą najsubtelniejszą najskrytszą najbardziej uduchowioną
wolę mocy i pokonania świata, co pożądliwie dokoła wszystkich krain przeszłości błąka się i
krąży, — ze wszystkimi dyabłami naszymi spieszmy bóstwu naszemu na pomoc! Jest to
prawdopodobne, iż nie poznają nas przeto i wezmą za kogoś innego: i cóż stąd! Że powiedzą:
prawość ich — to ich dyabelstwo i nic ponadto! i cóż stąd! Chociażby nawet słuszność była
po ich stronie! Nie byłyż wszystkie dotychczasowe bogi takimi przechrzczonymi,
przedzierzgnionymi w świętych dyabłami ? I cóż ostatecznie wiemy o sobie? I jak zwać się
ma duch, który nas prowadzi? (rzecz to nazwania). I ile duchów kryjemy w sobie? Prawość
nasza, my wolne duchy — baczmy, żeby nie stała się próżnością naszą, strojem i błyskotką,
rubieżą i głupotą! Każda cnota skłania się do głupoty, każda głupota do cnoty; głupi aż do
świętości powiadają Rosyanie, — baczmyż, abyśmy z nadmiaru prawości nie stali się w
końcu świętymi i nudziarzami! Nie jest-że życie stokrotnie za krótkie, by w niem — się
nudzić? Toć trzebaby w wieczne uwierzyć życie, żeby — — —
 Proszę wybaczyć mi odkrycie, iż cała filozofia moralna była dotychczas nudną i należała do
środków nasennych, — i że nic tak cnoty w mych oczach nie obniża, jak to nudziarstwo jej
rzeczników; z czego zresztą nie czynię bynajmniej zarzutu przeciwko powszechnej jej
użyteczności. Rzecz to ważna, by możliwie najmniej ludzi zastanawiało się nad morałem, —
zatem jeszcze ważniejsza, żeby morał nie stal się snadź pewnego dnia zajmującymi Lecz nie
oddawajmy się płonnym troskom! Sprawa ta przedstawia się obecnie jeszcze tak, jak się
przedstawiała dotychczas zawsze: nie widzę w Europie nikogo, ktoby miał (lub dawał) o tem
pojęcie, iż zajmowanie się morałem mogłoby być uprawiane niebezpiecznie, kusząco,
zwodniczo,— że mogłoby zaciężyć przeznaczeniem! Przyjrzyjmy się naprzyklad
niestrudzonym, nieuniknionym utylitarystom angielskim, którzy czcigodnie i niezgrabnie
plączą się śladami Bentham'a (pewne porównanie homeryckie powiada to wyraźniej),
podobnie jak on sam plątał się już śladami czcigodnego Helvetius'a (nie, nie był to
niebezpieczny człowiek, ten Helvetius, ce senateur Pococurante, jak powiada Galiani —).
Żadnej nowej myśli, żadnego ładu i składu dawnej myśli, żadnej nawet istotnej historyi
pomyślanego dawniej: niemożliwa w całości literatura, o ile nie umie się przyprawić jej
szczyptą złośliwości. Bowiem i do tych moralistów (których koniecznie z uboczną musi się
czytać myślą, jeśli wogóle czytać ich się musi —) zakradła się prastara angielska wada,
zwana cant, moralną zaś będąca tartufferyą,, ukrytą tym razem pod nową naukowości formą;
a nie brak im także tajemnego opędzania się wyrzutom sumienia, które, rzecz prosta, mimo
całego naukowego zajmowania się morałem rasę dawnych purytanów przecież udręczać
muszą. (Nie jest-że moralista przeciwieństwem do purytanina? Mianowicie jako myśliciel,
który pojmuje morał jako coś zagadkowego, pytajnikowego, słowem, jako problemat? Nie
byłożby moralizowanie — czemś niemoralnem?) Ostatecznie pragną oni wszyscy, by
słuszność była udziałem moralności angielskiej: gdyż w ten właśnie sposób służy się najlepiej
sprawie ludzkości, lub pospolitemu dobru lub pomyślności ogółu, nie! pomyślności Anglii;
wszystkiemi siłami chcieliby sobie dowieść, iż dążenie do angielskiego szczęścia, mam na
myśli, do comfortu i fashion' (zaś w najpierwszym rzędzie do krzesła w parlamencie) jest też
zarazem prawą ścieżką cnoty, ba nawet, że na tem właśnie dążeniu polegała wszystka cnota,
jaka istniała dotychczas na świecie. Żadne z tych ociężałych, zaniepokojonych w swem
sumieniu zwierząt stadnych, (które sprawą egoizmu, jako sprawą ogólnej pomyślności
kierować się podejmują —) nie chce coś niecoś przewąchać i wiedzieć, iż pomyślność ogólna
nie jest żadnym ideałem, żadnym celem, żadnem dającem się bliżej określić pojęciem, lecz
jeno środkiem na wymioty, — iż to, co dla jednego jest słusznem, żadną miarą nie może być
słusznem dla drugiego, iż żądanie jednakiego dla wszystkich morału jest pokrzywdzeniem
wyższych właśnie ludzi, słowem, że istnieje hierarchia dostojeństwa między człowiekiem a
człowiekiem, zatem także między morałem a morałem. Skromny to i zasadniczo mierny
rodzaj człowieka ci utylitarni Anglicy i, jak już wspomniałem: o ile są nudni, niemasz
dostatecznych słów uznania dla ich pożyteczności. Należałoby dodawać im jeszcze otuchy:
do czego zmierzają też po części następujące rymy:
  Cześć, przy taczkach myśl was krzepi,
  Że im dłużej, temci lepiej,
  Sztywne nogi, sztywne łby —
  Nienatchnieni, niejowialni,
  W swej mierności niezniszczalni,
  Sans genie et sans espirit!
  W owych późnych epokach, co swem ucztowleczeniem poszczycić się, mogą, pozostaje z
przeszłości tyle obawy, tyle zabobonnego lęku przed dzikiem okrutnem zwierzęciem, którego
ujarzmienie stanowi właśnie dumę tych humanitarniejszych epok, li nawet leżące jak na dłoni
prawdy przez całe wieki pomija się gdyby umyślnie milczeniem, gdyż pozornie zdają się
znów wskrzeszać owo dzikie a uśmiercone wreszcie zwierzę. Zuchwalstwo to snadź z mej
strony niemałe, li tego rodzaju prawdzie wymknąć się pozwalam: niechaj inni znów ją
schwytają i napoją tak obficie zbożnych zasad mlekiem, a i w dawnym swym kącie cicha i
zapomniana legnie. — Trzeba co do okrucieństwa zmienić zdanie i otworzyć oczy; trzeba
nauczyć się wreszcie niecierpliwości, by takie nieprzystojne grube błędy, jakie, naprzyklad co
do tragedyi, przez dawnych i nowych filozofów rozpuszczane bywają, nie błąkały się dłużej
czelnie i cnotliwie. Wszystko niemal, co wyższą zowiemy kulturą, polega na
przeduchowieniu i pogłębieniu okrucieństwa — oto moje twierdzenie; owego dzikiego
zwierzęcia nie uśmiercono bynajmniej, ono żyje, kwitnie, jeno — się przebóstwiło. To, co
stanowi bolesną rozkosz tragedyi, jest okrucieństwem; to, co w tak zwanem współczuciu
tragicznem, w istocie zaś we wszelkiej wzniosłości a do najgórniejszych i najsubtelniejszych
dreszczów metafizycznych, przyjemnem darzy wrażeniem, li domieszce okrucieństwa
zawdzięcza swą słodycz. To, czego doznawał Rzymianin w arenie, chrześcianin w
zachwytach krzyżowych, Hiszpan na widok walk byków lub gorejących stosów; co
Japończyka dzisiejszego prze ku tragedyi; co w robotniku z przedmieść paryskich odzywa się
nostalgią do krwawych rewolucyj a wagneryance Trystanem i Isoldą z wywieszoną wolą
napawać się każe, — to, czem oni wszyscy się rozkoszują i z tajemnem pożądaniem wchłonąć
by radzi, jest eliksirem wielkiej Cyrce okrucieństwa. Jużcić trzeba rozstać się przytem z
niemądrą psychologią dawniejszą, która o okrucieństwie to tylko miała do powiedzenia,
jakoby powstawało ono na widok cudzej boleści: szczodrą, przeszczodrą rozkoszą napawa
także własne cierpienie, zadawanie sobie cierpień, — i gdzie jeno uda się skłonić człowieka
do samozaparcia w religłjnem znaczeniu albo do samo - okaleczenia, jak u Fenicyan i
ascetów, lub wogóle do odzmysłowienia, odcieleśnienia i skruchy, do purytańskich spazmów
pokutnych i pascal'owskiego sacrifizio dell' intelletto, tam prze go naprzód i nęci skrycie
własne jego okrucieństwo, złowrogi ów dreszcz zwróconego przeciwko sobie samemu
okrucieństwa. Zważmyż naostatek, iż nawet filozof, zmuszając swego ducha, by poznawał
wbrew jego skłonnościom duchowym a niejednokrotnie takie wbrew życzeniom jego serca —
mianowicie, by przeczył tam, gdzie chciałoby się potwierdzać, sławić, kochać —, postępuje
jako artysta i uświetniciel okrucieństwa; już każde głębokie i gruntowne pojmowanie jest
pogwałceniem, chęcią urażenia zasadniczej woli ducha, co dąży nieustannie do pozoru, do
powierzchni,— już w każdej chęci poznania jest kropla okrucieństwa.
  Może niedość jasno wyraziłem się o zasadniczej woli ducha: niechaj mi będzie wolno dać
wyjaśnienie. — To rozkazujące coś, zwane przez lud duchem, chce władać w sobie i wokół
siebie, chce czuć się władcą: od wielości dąży ono ku jedności, ma skupiającą, kiełznającą,
żądną panowania i istotnie pańską wolę. Potrzeby i moce jego w tym zakresie są te same,
jakie przypisują fizyologowie wszystkiemu temu, co żyje, rośnie i rozmnaża się. Zdolność
ducha do przyswajania sobie wszystkiego obcego przejawia się w silnej skłonności ku
upodobnianiu nowego do dawnego, ku upraszczaniu rozmaitego, ku przeoczaniu lub
odpychaniu zasadniczo sprzecznego: podobnie jak określone rysy i linie wszystkiego obcego,
każdej cząstki świata zewnętrznego dowolnie bywają przezeń silniej podkreślane,
uwydatniane, na jego fałszowane modłę. Zmierza, on przytem do wchłaniania nowych
doświadczeń, do wtłaczania nowych rzeczy w stare szeregi, — zatem do wzrostu; zaś jeszcze
bardziej do poczucia wzrostu, do poczucia wzmożonej siły. Tejże samej woli służy wręcz
sprzeczny napozór popęd ducha, polegający na nagłem przerzuceniu się ku niewiadomości i
dowolnemu zakończeniu, na zaparciu swych okien, wnętrznem zaprzeczeniu tej lub owej
rzeczy, niedopuszczeniu czegoś, jakowejś obronności przeciwko wielu rzeczom, które
mógłby wiedzieć, na zadowoleniu z ciemności, na zamykających się widnokręgach, na
stwierdzeniu i uznaniu swej niewiadomości: to wszystko zależy od stopnia przyswajającej
jego siły, od jego trawienia, mówiąc obrazowo,— i istotnie, najwięcej podobieństwa ma
jeszcze duch do żołądka. Tu należy również okolicznościowa wola ducha, by nie stawiać
oporu złudzeniu, idąca snadź w parze ze swawolnem przeczuciem, iż to lub owo ma się
inaczej, iż to lub owo jest tylko dowolnie przyjęte ; dalej poczucie rozkoszy, jaką daje
wszelka niepewność i wieloznaczność, radosne lubowanie się umyślną cieśnią i zacisznością
jakiegoś kąta, tem, co zbyt bliskie, przedniem tłem, wszystkiem powiększonem,
pomniejszonem, przesuniętem, upiększonem, tudzież napawanie się dowolnością wszystkich
tych przejawów mocy. Wkońcu zalicza się tutaj owa zastanawiająca gotowość ducha do
łudzenia innych duchów, do udawania przed nimi, owo nieustanne parcie i nacisk jakiejś
tworzącej, kształtującej, zdolnej do przemian siły: stąd to lubowanie się ducha
różnolicznością swych masek oraz swą przebiegłością, stąd również jego rozkoszowanie się
poczuciem własnego bezpieczeństwa, — toć te proteuszowe sztuki najlepszą są dlań
kryjówką i obroną! — Tej woli złudy, temu dążeniu do uproszczenia, do maski, do
płaszczyka, słowem, do powierzchni — gdyż każda powierzchnia jesf płaszczykiem —
przeciwdziała ów szczytny popęd człowieka poznającego, który bierze i chce brać rzeczy
głęboko, rozmaicie, gruntownie: popęd ten jest rodzajem okrucieństwa intelektualnego smaku
i sumienia, do którego przyzna się każdy prawy myśliciel, o ile, jak się godzi, doświadczał
przez czas dłuższy na sobie samym przenikliwości i hartu swojego oka i nawykł do surowej
karności tudzież do ścisłości w słowach. Rzecze on jest coś okrutnego w skłonnościach
mojego ducha: — niech-że mu to cnotliwi i ugrzecznieni spróbują wybić z głowy! W istocie,
brzmiałoby to grzeczniej, gdyby zamiast o okrucieństwo pomawiano i posądzano nas
chlubnie bodaj o nieuskromioną rzetelność, — nas wolne, bardzo wolne duchy: — i czyż nie
tak rozbrzmiewać kiedyś bidzie nasza — pozgonna sława? Tymczasem — nierychło to
bowiem nastąpi — my sami bynajmniej nie mamy ochoty przystrajać się w takie moralnych
słów szychy i błyskotki: cała nasza dotychczasowa praca obmierziła nam po prostu ten smak
oraz jego płochą zbytkowność. Piękne to, skrzące, dźwięczne, godowe słowa: rzetelność,
miłość prawdy, miłość mądrości, poświecenie się poznaniu, bohaterstwo bojownika
prawdziwości, — jest w nich coś, co człowieka napawa dumą. Ale my pustelnicy i mruki w
cichości swego pustelniczego sumienia przekonaliśmy się już oddawna, iż ten przepych
czcigodnych słów należy również do dawnych kłamliwych fraszek, świecidełek i pyłków
złotych nieświadomej próżności ludzkiej, tudzież że i pod takiem pochlebstwem barw i
malowania dopatrzeć się znów trzeba straszliwego tekstu zasadniczego homo natura.
Sprowadzić mianowicie człowieka znów do przyrody; zapanować nad wieloma próżnemi i
marzycielskiemi tlómaczeniami i obocznościami, bazgranemi i malowanemi dotychczas na
owym wiekuistym zasadniczym tekście homo natura, sprawić, by człowiek wobec człowieka
stał odtąd tak, jak zahartowany w karbach wiedzy, staje już dzisiaj wobec innej przyrody, z
nieulęknionem edypowskiem okiem i zalepionemi odyseuszowskiemi uszyma, głuchy na
śpiewania starych ptaszników metafizycznych, którzy mu z dawien dawna podszeptywali:
jesteś czemś więcej! tyś czemś wyższem! innegoś ty pochodzenial — dziwne to snadź i
szalone zadanie, ale zadanie — któż zaprzeczy temul Dlaczegóż wybraliśmy to szalone
zadanie? Lub spytajmy inaczej: dlaczego łakniemy poznania? — Zapyta nas o to każdy. A
my, w ten sposób naciskani, my, cośmy sobie samym stawiali już po stokroć to samo pytanie,
nie znaleźliśmy i nie znajdujemy żadnej lepszej odpowiedzi —
  Uczenie się przemienia nas, sprawia to, co wszelkie sprawia odżywianie, które także nie
tylko utrzymuje przy życiu—: jak to wiadomo fizyologom. Ale w głębi nas, całkiem na dnie
jest, zaiste, coś, co się pouczyć nie daje, jakaś granitowa duchowego Fatum posada,
przedpowzięte rozstrzygnięcie i odpowiedź na przedpowzięte wybrane pytania. Przy każdym
zasadniczym problemacie odzywa się nieodmiennie otom ja; co do kobiety i mężczyzny
naprzyklad, nie może myśliciel zmienić zdania, lecz jeno utwierdzić swe zdanie, — jeno
odkryć do ostatka to, co dlań w tej prawie jest pewnikiem. Bywają niekiedy pewne
rozwiązania problematów, które w nas właśnie budzą silną wiarę; snadź zwiemy je odtąd
swemi przekonaniami. Później — widzi się w nich jeno ślady wiodące do samopoznania,
drogowskazy do problematu, którym jesteśmy, — a raczej do wielkiego głupstwa, którem
jesteśmy, do naszego duchowego Fatum, do owego coś, leżącego gdzieś tam na dnie, co
pouczyć się nie daje. — Ze względu na sowitą grzeczność, którą co tylko popełniłem na
sobie, chyba że będzie mi wolno wypowiedzieć kilka prawd o kobiecie samej w sobie:
oczywiście jeżeli już z góry wiadomo, jak bardzo są one jeno — mojemi prawdami. —
  Kobieta dąży do samodzielności; nadto poczyna otwierać mężczyznom oczy na kobietę
samą w sobie — należy to do najzgubniejszych przejawów powszechnego zeszpetnienia
Europy. Gdyż co za różności muszą dobyć na jaw nieudolne te wysiłki kobiecej uczoności i
odsłaniania siebie! Kobieta ma tyle powodów do wstydu: w kobiecie kryje się tyle
pedantyczności, powierzchowności, bakalarstwa, małostkowej pretensyonalności,
małostkowej niepowściągliwości i nieskromności — dość przyjrzeć się jej postępowaniu z
dziećmi ! — istotnie najskuteczniej poskramiała i kiełznała to dotychczas obawa przed
mężczyzną. Biadaż, gdy na dobitkę ośmieli się podnieść głowę das Ewig-Langweilige w
kobiecie — a ma go podostatkiem! — gdy swej mądrości i mistrzowstwa we wdzięku, w
igraszce, w rozpraszaniu trosk, w niesieniu ulg i lekkiem rzeczy ważeniu, kiedy swego
subtelnego popędu do miłych grzeszków kobieta gruntownie i zasadniczo wyzbywać się
zacznie! Dziś już podnoszą się niewieście głosy, które, na świętego Arystofanesa! przejmują
lękiem, dziś już z lekarską dobitnością padają pogróżki, czego kobieta w pierwszym i
ostatnim rzędzie chce od mężczyzny! Nie jest że to w najgorszym smaku, gdy kobieta gotuje
się w ten sposób zostać uczoną? Dotychczas oświecanie było na szczęście rzeczą i udziałem
mężczyzn — nie wychodziło poza nasze kółko; i ostatecznie, mimo wszystko, co kobiety
piszą o kobiecie, nie trzeba zbytnio dowierzać, by kobieta chciała istotnie oświecić się co do
siebie samej — i mogła chcieć... Gdy kobieta nie szuka w ten sposób nowego dla siebie stroju
- toć myślę, że strojenie się jest nieodłączne od das Ewig- Weibhchef — no, to chce
wzbudzać trwogę: — snadź tą drogą dąży do panowania. Lecz nie chce ona prawdy: cóż
kobietę obchodzi prawdal Od samego początku nic nie było w kobiecie bardziej niezwyklem,
odraźającem, nieprzyjaznem niż prawda, — wielką jej sztuką jest kłamstwo, największą jej
chwałą pozór i piękność. Przyznajmyz, się do tego, my mężczcyzni: czcimy i kochamy w
kobiecie tę właśnie sztukę i ten instynkt: jest nam źle, więc, szukając ulgi, lubimy garnąć się
do istot, pod których dłońmi, spojrzeniami i pieściwemi szaleństwami nasza powaga, głębia i
surowość wydają się nam niemal szaleństwem. Nakoniec stawiam pytanie: przyznałaż kiedy
kobieta jakiemu umysłowi kobiecemu głębię, jakiemu sercu kobiecemu sprawiedliwość? I czy
to nieprawda, że, naogół rzecz biorąc, kobieta najbardziej poniewierana była dotychczas przez
samą kobietę — bynajmniej zaś nie przez nas? — My mężczyźni pragniemy, by kobieta
przestała kompromitować się oświeceniem: podobnie jak to było objawem troskliwości i
pieczołowitości męskiej o kobietę, gdy kościół zawyrokował: mulier taceat in ecclesia!
Wyszło to na dobre kobiecie, gdy nazbyt wymownej pani de Stael Napoleon dał do
zrozumienia: mulier taceat in politicis! — i myślę, że ten jest szczerym przyjaciem kobiet, kto
dziś im powiada: mulier taceat de muliere!
 Jest to objawem skażenia instynktów — pomijając już nawet, że jest oznaką złego smaku —
gdy kobieta powołuje się właśnie na madame Roland lub madame de Stael lub monsieur
George Sand, jak gdyby byly one dowodem na korzyść kobiety samej w sobie. Śród
mężczyzn są wymienione trzema komicznemi kobietami — niczem więcej ! — i właśnie
najlepszym niedobrowolnym argumentem, przeciw emancypacyi i samo-świetności
niewieściej.
 Głupota w kuchni; kobieta jako kucharka; straszliwa bezmyślność w odżywianiu rodziny i
pana domu! Kobieta nie ma pojęcia, co potrawa znaczy: a chce być kucharką ! Gdyby kobieta
była myślącem stworzeniem, to kucharząc od lat tysiąca, musiałaby niezawodnie dokonać
odkrycia najważniejszych zjawisk fizyologicznych tudzież sztukę leczniczą ująć w swe ręce !
Złe kucharki — zupełny brak rozumu w kucharstwie najdłużej powstrzymywał rozwój
człowieka, najdotkliwiej mu szkodził: dziś nawet jeszcze nie wiele jest lepiej. Mowa do
panien z towarzystwa.
 Bywają zwroty i rzuty ducha, bywają sentencye, garsteczki słów, w których krystalizuje się
nagle cała jakaś kultura, jakieś całe społeczeństwo. Do nich należą owe słowa pani de
Lambert, wyrzeczone przy sposobności do syna: mon ami, ne vous permettez jamais que de
folies, qui vous feront grand plaisir: — nawiasem, najbardziej macierzyńskie i
najrozsądniejsze słowa, jakie kiedykolwiek powiedziano do syna.
 To, co Dante i Goethe mniemali o kobietach — pierwszy, sławiąc ella guardova suso, ed io
in lei, drugi zaś, przekładając to na das Ewig-Wibliche zieht uns hinan —: nie wątpię, iż
żadna szlachetniejsza kobieta nie zgodzi się na to zdanie, gdyż właśnie to samo mniema o
Wiekuiście-Męskiem...
 Siedm sentencyjek kobiecych:
 Jak to pierzcha nuda snadnie, gdy mężczyzna do stóp padnie!
 Dużo wiedzy, latek sporo chwiejnej cnocie jest podporą.
 Dość w czerń się ubrać, umilknąć smętnie, aby wyglądać — inteligentnie.
 Komuż w szczęściu dzięk przystoi? Bogu! — i krawczyni mojej.
 Młoda: ni to w kwieciu chata. Stara: potwór z niej wylata.
 Zgrabna nóżka, piękny strój, mąż z tytułem: gdybyż mój!
 Krótka mowa, długi wątek — to gołoledź dla oślątek!
 Mężczyźni postępowali dotychczas z kobietami, jak z ptakami, co zabłąkane zleciały do nich
z jakiejś wyżyny, jak z czemś subtelniejszem, urażliwszem, dzikszem, dziwniejszem,
słodszem, bardziej uduchowionem, — lecz zarazem jak z czemś, co zamykać trzeba, aby nie
pierzchło.
 Nie zdawać sobie jasno sprawy z zasadniczego problematu męźczyzna i kobieta, odmawiać
mu najotchłanniejszego antagonizmu oraz konieczności wiekuiście wrogiego napięcia, a
może snuć nawet marzenia o jednakich dla obu płci prawach, jednakiem wychowaniu,
jednakich uroszczeniach i zobowiązaniach: oto typowe znamię płytkości umysłowej, zaś
myśliciel, który w niebezpiecznej tej sprawie okaże się płytkim — w swym instynkcie
płytkim! — winien uchodzić odtąd za podejrzanego, ba nawet za przenikniętego i
odgadnionego: prawdopodobnie nie dorósł także do wszystkich innych zasadniczych
zagadnień życia, przyszłego również życia, i w żadną głębię zstąpić nie zdolen. Mężczyzna
natomiast głębokich żądz i ducha a także głębokiej łaskawości, która nie wzdraga się przed
surowością i twardością i łacno za nie brana bywa, może pojmować kobietę tylko po
wschodniemu: — musi uważać kobietę za swą własność, za dające się zamknąć na klucz
mienie, za coś, co do służebności jest przeznaczone i w jej karbach doskonałość swą osiąga,
— musi polegać w tym względzie na nieprzebranej mądrości azyatyckiej, na górującym
instynkcie azyatyckim, jak to czynili niegdyś Grecy, ci najcelniejsi spadkobiercy i uczniowie
Azyi, — którzy, jak wiadomo, od Homera po czasy Peryklesa, w miarę wzmagania się
kultury i wzrostu siły, stawali się też krok za krokiem surowszy mi dla kobiety, słowem,
bardziej oryentalnymi. Jak koniecznem, jak logicznem, jak ze stanowiska ludzkiego
pożądanem było to nawet: niechaj czytelnik w duszy rozważy!
  Płeć słaba w żadnej innej epoce nie była w takiej czci u mężczyzn jak właśnie w naszej —
znamię to demokratycznych skłonności i smaku, zarówno jak nieposzanowanie dla wieku —:
cóż dziwnego, że cześć ta pociąga zaraz nadużycia za sobą? Zachciewa się więcej, nawyka się
do żądań, owa dań czci wydaje się wkońcu niemal czemś uwłaczającem, wolałoby się
współzawodnictwo o prawa lub nawet po prostu walkę: słowem, kobieta wyzuwa się ze
wstydu. Dodajmyź zarazem, iż wyzuwa się ze smaku. Przestaje lękać się mężczyzny: zaś
kobieta, która lękać się przestaje zatraca swe najbardziej kobiece instynkty. Że kobieta wtedy
podnosi głowę, gdy to, czem mężczyzna wzbudza trwogę, powiedzmy wyraźniej, gdy mąż w
mężczyźnie nie jest już przedmiotem starań i chowu, rzecz to nader prosta i łacno zrozumiała;
natomiast trudniej pojąć przychodzi, iż kobieta z tego właśnie powodu — wyrodnieje. Dzieje
się to dzisiaj: nie łudźmy się co do tego! Gdzie jeno duch przemysłowy wziął górę nad
duchem rycerskim i arystokratycznym, tam dąży dziś kobieta do ekonomicznej i prawnej
samodzielności kupczyka: kobieta w roli kupczyka stoi dziś u progu kształtującego się
nowoczesnego społeczeństwa — W miarę tego przywłaszczania sobie nowych praw, dążenia
do władzy, wypisywania postępu kobiecego na chorągwiach i chorągiewkach, dokonywa się
ze straszliwą wyrazistością coś wręcz przeciwnego: kobieta cofa się w swym rozwoju. Od
czasów rewolucyi francuskiej wpływ kobiety zmniejszał się w Europie w miarę wzrostu jej
praw i uroszczeń; emancypacya kobieca, o ile domagają się jej i krzewią same kobiety (nie
tylko męskie półgłówki), przedstawia się tedy jako znamienny objaw wzmagającegb się
osłabienia i przytępienia najistotniejszych kobiecych instynktów. Głupota jest w tym ruchu,
samcza niemal głupota, której każda doborowa kobieta — będąca zawsze rozumną kobietą —
do głębi wstydzić się winna. Postradać poczucie drogi, wiodącej najpewniej do zwycięstwa;
zaniedbać doskonalenia się w właściwem sobie rzemiośle zapaśniczem; wobec mężczyzny
zwolnić sobie wodzów, poniżyć się nawet aż do książki, kiedy pierwej trzymało się siebie w
karbach, przestrzegało się subtelnej chytrej pokory; z cnotliwem zacietrzewieniem
podkopywać wiarę mężczyzny w utajony w kobiecie wręcz odmienny ideał, w coś wiekuiście
i nieodparcie kobiecego; wmawiać w mężczyznę dosadnie i gadatliwie, iż kobieta bynajmniej
nie potrzebuje opieki, ochrony, obrony na podobieństwo jakiegoś delikatniejszego, cudnie
dzikiego, a nieraz miłego zwierzęcia domowego; gromadzić zawzięcie a nieudolnie dowody
niewolniczości i poddańczości, co znamionowały i znamionują jeszcze stanowisko kobiety w
dotychczasowym ustroju społecznym (jak gdyby niewolnictwo było przeciwargumentem, nie
zaś warunkiem wszelkiej wyższej kultury, każdego wywyższenia kultury): — i czem-że jest
to wszystko, jak nie nadwątleniem instynktów kobiecych, wyzuwaniem się z kobiecości? Nie
brak, co prawda, idyotycznych przyjaciół i zauszników kobiecych śród uczonych osłów płci
męskiej, namawiających kobietę, by się wyzuwała w ten sposób z kobiecości i małpowała
wszystkie te głupstwa, na które meskość europejska, na które chorzeje dziś w Europie
mężczyzna, — chcieliby oni zepchnąć kobietę aż na poziom ogólnego wykształcenia, ba
nawet aż do czytania dzienników i zajmowania- się polityką. Tu i ówdzie chcianoby nawet,
by kobieta została wolnomyślną i literatką: jak gdyby kobieta niepobożna nie była dla
głębokiego i bezbożnego mężczyzny czemś wręcz odrażającem lub śmiesznem —; wszędzie
niemal rozstraja się jej nerwy muzyką najchorobliwszego i najzgubniejszego rodzaju (naszą
najnowszą muzyką niemiecką), z dnia na dzień czyni się ją coraz histeryczniejszą, do
pierwszego i ostatniego jej powołania, mianowicie do rodzenia krzepkich dzieci, coraz
niezdolniejszą. Naogół chcianoby ją jeszcze więcej ukultywować i, jak to się powiada, płeć
słabą za pomocą kultury wzmocnić: jak gdyby historya nie dowodziła nad wyraz niezbicie, iż
kultywowanie człowieka oraz osłabianie jego — mianowicie osłabianie, rozpraszanie,
nadwątlanie siły woli — chodziło zawsze ze sobą w parze, i że najpotężniejsze i
najwpływowsze kobiety świata (ostatnio jeszcze matka Napoleona) swą moc, swą nad
mężczyznami przewagę zawdzięczały właśnie swej sile woli — nie bakałarzoml — Tem,
czem kobieta wzbudza dla siebie cześć a nieraz trwogę, jest jej natura, naturalniejsza od
natury męskiej, jej iście drapieżna przebiegła gibkość, jej szpon tygrysi pod rękawiczką,
naiwność jej egoizmu, jej zawziętość i wnętrzna dzikość, nieuchwytność, bezbrzeżność,
błędność jej cnót i żądz... Prócz lęku, piękne to i niebezpieczne kocię kobieta budzi dla siebie
współczucie, gdyż zda się bardziej cierpiącem, łacniej uraźliwem, więcej miłości
potrzebującem i na boleśniejsze rozczarowania skazanem od każdego innego zwierzęcia. Z
temi uczuciami stawał dotychczas mężczyzna wobec kobiety, zawsze jedną nogą już w
tragedyi, co, czarując, rozdziera — Jakto? I miałożby to teraz się skończyć? Nie zatracaż
kobieta swego czaru? Nie stajeż się kobieta zwolna coraz nudniejszą? Oh, Europo, Europo!
Znamy to rogate zwierzę, które po wszystkie czasy było ci najmilsze, od którego zawsze
zagrażało ci niebezpieczeństwo l Prastara baśń o tobie może przedzierzgnąć się kiedyś w
historyę, — raz jeszcze może cię uwieść i porwać potworna głupola! A żaden w niej nie tai
się bóg, nie jeno idea, nowoczesna idea!
  LUDY I OJCZYZNY
  Znów po raz pierwszy zdarzyło mi się słyszeć — Ryszarda Wagnera Uwerturę do
Meistersinger'ów: wspaniała to, przeładowana, ciężka i źrała sztuka, dumna z tego, iż, by ją
zrozumieć, trzeba, przyjąć dwieście lat żywej jeszcze muzyki: — chluba to Niemców, iż
duma taka się nie zawiodła ! Co za skojarzenie sił i soków, pór roku i stref! Wrażenie
starodawności to znów nastrój czegoś niezwykłego, cierpkiego i przemłodocianego;
samowola łączy się z tradycyjną pompatycznością; częste przebłyski pustoty ustępują miejsca
częstszej jeszcze szorstkości i prostactwu, — jest w tem żywość i ogień, lecz zarazem
zwioczczenie i spłowiałość nabłonka owoców, dojrzewających zapóźno. Toczy się fala pełna
i szeroka : wtem nagle chwila niepojętego wahania ni to szczelina, ziejąca między przyczyną
a skutkiem, jakiś ucisk, pogrążający nas w marzeniu, nieledwie zmora senna —, lecz już
roztacza, rozlewa się znów dawny nurt błogości, przerozmaitej błogości, dawnego i nowego
szczęścia, w którem przewija się najwyraźniej dobrowolnie nietajony zachwyt artysty ze
siebie samego, jego zdumione szczęsne współprzeświadczenie o mistrzowstwie w użyciu tutaj
swych środków, nowych nowonabytych niewypróbowanych środków artystycznych, jak nam
mówić się zdaje. Naogół niema w tem piękna, niema Południa, ani śladu subtelnej jaśni
południowych niebiosów, ani śladu gracyi, brak pląsu, jest zaledwie wola logiczna; nawet
jakowaś niezgrabność, podkreślana jeszcze w dodatku, jak gdyby artysta chciał nam rzec : wy
wolałem ją umyślnie; jakaś ociężała powłóczystość, coś rozmyślnie barbarzyńskiego i
uroczystego, mżenie uczonych i czcigodnych kosztowności i koronkowości; coś niemieckiego
w najlepszem i najgorszem znaczeniu tego słowa, coś na niemiecką modłę różnorakiego,
niekształtnego i niewyczerpanego, jakowaś niemiecka wielmożność i szczodrość duszy, która
nie boi się ukrywać pod raffinements upadku, — która dopiero tam najlepiej snadź się czuje;
szczere prawe znamię niemieckiej duszy, przestarzałej i razem młodej, przejrzałej a
przebogatej w przyszłość. Ten rodzaj muzyki wyraża najlepiej to, co myślę o Niemcach : są
oni przedwczorajsi i pojutrzejsi, — lecz nie mają jeszcze swego dzisiaj.
  My dobrzy europejczycy : mamy i my chwile, gdy pozwalamy sobie roztkliwiać się
swojskością, pławić i nurzać się znów w dawnych czułostkach i cieśniach — dałem właśnie
dowód tego — , chwile swojskich zachwytów, patryotycznych trosk oraz wszelkich innych
staroświeckich przypływów uczuciowych. Ociężalsze od nas duchy potrzebują snadź na
pokonanie tego, co u nas na godziny się liczy i z godzinami kresu swego dobiega, dłuższego
czasu, jedne pół roku, inne pół życia ludzkiego, zależnie od siły i chyżości, z jaką trawienie i
przemiana materyi u nich się odbywa. Ba, mógłbym wyobrazić sobie tępe opieszałe rasy,
które nawet w naszej lotnej Europie potrzebowałyby całych półwieczy, by otrząsnąć się z
takich dziedzicznych napadów parafiańszczyzny i zaściankowości i powrócić znów do
rozumu, chcę rzec, do prawej europejskości. Rozmyślając nad tą możliwością, miałem
sposobność być świadkiem rozmowy dwóch starych patryotówt : — widocznie nie dosłyszeli
obaj, więc rozmawiali tem głośniej. O filozofii niema on pojęcia i zna się na niej tyle, co
chłop lub bursz niemiecki — mówił jeden — : to jeszcze niewiniątko. Ale to mniejsza!
Żyjemy w epoce tłumów : te padają na twarz przed wszystkiem tłumnem. Tuk samo in
politicis. Mąż stanu ), który napiętrzy im nową wieżę Babel, jakiś ogrom państwowy i
mocarstwowy, jest dla nich wielkim: — cóż stąd, iż my przezorniejsi i powściągliwsi nie
możem zaprzeć się jeszcze dawnej wiary, że jedynie wielka myśl stanowi o wielkości
jakiegoś czynu i sprawy. Dajmy na to, iż jakiś mąż stanu postawi lud swój w tem położeniu,
że ten będzie musiał uprawiać odtąd wielką politykę, acz nie jest do niej z natury uzdolniony i
przygotowany: dla nowej wątpliwej mierności trzeba więc będzie poświęcić swe stare pewne
cnoty, dajmy na to, iż jakiś mąż stanu skaże wogóle lud swój na politykowanie, acz tenże miał
dotychczas coś lepszego do czynienia i do myślenią i w głębi swej duszy nie wyzbył się
przezornego wstrętu do niepokoju, próżni i zgiełkliwej kłótliwości istotnie politykujących
ludów: — dajmy na to, iż ów mąż stanu rozbudzi uśpione namiętności i pożądliwości swego
ludu, że z jego nieśmiałości i skłonności do stania na uboczu uczyni zmazę, z jego
cudzoziemczyzny i tajnej bezkresności winę, że poniży jego najserdeczniejsze popędy, spaczy
jego sumienie, zacieśni jego ducha, znacyonalizuje smak jego, — jakto! mąż stanu, któryby
tego wszystkiego dokonał, za którego lud w całej swej przyszłości, o ile ma przyszłość przed
sobą, pokutować by musiał, byłżeby taki mąż stanu wielkim? Bezsprzecznie ! odparł
popędliwie drugi stary patryota : toć nie dokazałby tego ! A może było szaleństwem czegoś
takiego pragnąć ? Ale czyż wszystko wielkie nie było w początkach jeno szalonem! —
Nadużycie słów ! wrzasnął towarzysz na to : — silny ! silny ! silny i szalony! Nie wielki! —
Staruszkowie roznamiętnili się widocznie, wykrzykując sobie w oczy swe prawdy; ja zaś, w
swem szczęściu i zaświeciu, rozmyślałem nad tem, jak rychło silnym zawładnie jeszcze
silniejszy; i że duchowe spłyczczenie jednego ludu wyrównywa się przez pogłębienie innego
ludu. —
  Nazwiemy-li to, w czem europejczyk dzisiejszy widzi swą chlubę, cywilizacyą lub
uczłowieczeniem lub postępem; czy określimy po prostu, nie chwaląc i nie ganiać, polityczną
formułą jako demokratyczny ruch Europy: poza wszystkiemi temi moralnemi i politycznemi
tłami, ujmowanemi w takie formuły, dokonywa się olbrzymi proces fizyologiczny,
roztaczający się coraz bardziej, — proces upodobniania się europejczyków, stopniowe ich
wyjarzmienie się z warunków, w których powstają więzami klimatu i stanów skrępowane
rasy, wzrastająca ich niezależność od wszelkiego określonego milieu, co na całe wieki
pragnęłoby wyryć w ciele i duszy ślady swych żądań, — zatem powolne wyłanianie się
istotnie nadnarodowej i tułaczej odmiany człowieka, której typowem znamieniem,
fizyologicznie się wyrażając, jest maximum siły i umiejętności przystosowywania się do
warunków. Proces ten stającego się europejczyka, opóźniany w swem tempie wielkiemi
cofaniami się, lecz snadź dlatego właśnie rosnący i nabierający skupienia i głębi — należy tu
srożąca się dziś jeszcze walka i nawałnica uczuć narodowych tudzież nurtowania
anarchistyczne —: proces ten zmierza prawdopodobnie do wyników, nie przewidywanych
snadź bynajmniej przez naiwnych jego krzewicieli i chwalców, apostołów nowoczesnych
idej. Też same nowe warunki, w których naogół odbywać się pocznie zrównanie i zmiernienie
człowieka — do rzędu pożytecznego, roboczego, zdatnego nieraz i obrotnego zwierzęcia
stadnego człowieka —, sprzyjają również w najwyższym stopniu powstawaniu wyjątkowego
człowieka najgroźniejszego i najbardziej pociągającego pokroju. O ile bowiem owa zdolność
przystosowywania się wystawiana wciąż na próbę zmiennych warunków, z każdem
pokoleniem, z każdem niemal dziesięcioleciem nową poczynająca pracę, uniemożliwia wręcz
krzepkość typu; o ile ogólne tło takiego przyszłego europejczyka będzie prawdopodobnie
tworzył różnorodny, gadatliwy, pozbawiony woli i nadzwyczaj obrotny wyrobnik,
potrzebujący pana, rozkazodawcy, jak powszedniego chleba; o ile zatem demokratyzowanie
Europy zmierza ku wytworzeniu typu w najsubtelnicjszem znaczeniu przygotowanego do
niewolnictwa: o tyle, w poszczególnych i wyjątkowych razach, człowiek silny będzie musiał
pienić się potężniej i wspanialej, niż pienił się snadź dotychczas, — dzięki wolnemu od
przesądów swemu uksztalceniu, dzięki olbrzymiej różnorodności ćwiczenia, sztuki i maski.
Chciałem powiedzieć : demokratyzowanie Europy jest zarazem niedobrowolnem
przygotowywaniem podłoża pod posiew tyranów, — słowo pojęte w każdem znaczeniu,
nawet najbardziej duchowem.
 Dowiaduję się z zadowoleniem, iż nasze słońce podąża chyżo ku konstelacyi Herkulesa: i
mam nadzieję, że człowiek na tej ziemi pójdzie za przykładem słońca ? A my, my dobrzy
europejczycy, przodem! —
 Był czas, kiedy wyróżniano Niemców określeniem głęboki : dziś, gdy najudatniejszy typ
nowego Niemca całkiem innych łaknie zaszczytów i we wszystkiem, co głębokie, widzi snadź
brak tężyzny, patryotyczną i niemal w duchu czasu jest wątpliwość, czy pochwałą ową nie
oszukiwano się ongi: słowem, czy głębokość niemiecka nie jest w istocie czemś innem i
gorszem — czemś, z czego, Bogu dzięki, z powodzeniem otrząsnąć się zamierzamy.
Spróbujmyi zatem co do głębokości niemieckiej zmienić zdanie: nie trzeba do tego nic więcej
okrom pobieżnej wiwisekcyi duszy niemieckiej. — Dusza niemiecka jest przedewszystkiem
różnorodna, z różnych poczęta źródeł, raczej poskładana i nawarstwiona niż istotnie
zbudowana: jest to następstwem jej pochodzenia. Niemiec, co śmiałby utrzymywać dwie
dusze kryję, ach ! w piersi mej, rozminąłby się fatalnie z prawdą, a raczej pozostałby o wiele
dusz za prawdą. Jako lud utworzony z najpotworniejszego pomieszania i zespolenia się ras, w
którem snadź przeważa nawet żywioł przedaryjski, jako lud środka w każdem znaczeniu, są
Niemcy dla siebie samych do ujęcia trudniejsi, rozleglejsi, sprzeczniejsi, mniej znani, bardziej
nieobliczalni, bardziej zastanawiający, nawet bardziej zastraszający niźli inne ludy: —
urągają wszelkiej definicyi i już dla tego doprowadzają do rozpaczy Francuzów. Znamionuje
to Niemców, iż pytanie co jest niemieckiem ? nie zamiera u nich nigdy. Kotzebue znał jużcić
dobrze swych Niemców: jesteśmy poznani wykrzykiwali radośnie — lecz Sand'owi zdawało
się także, że ich zna. Jean Paul snadź wiedział, co czyni, gdy karcił z gniewem kłamliwe ale
patryotyczne pochlebstwa i przesady Fichtego, — jest to jednak prawdopodobnem, iż Goethe
innego był o Niemcach zdania niż Jean Paul, acz co do Fichtego przyznawał mu słuszność.
Co Goethe myślał właściwie o Niemcach ? — Lecz wielu rzeczy nie poruszał on w rozmowie
nigdy i przez całe życie posiadał dar subtelnego milczenia: — snadź miał ku temu powody.
To pewna, że nie wojny o niepodległość i nie rewolucya francuska napawały go otuchą, —
zdarzeniem, dla którego całego Fausta, ba nawet cały problemat człowieka przemyślał na
nowo, było pojawienie się Napoleona. Zachowały się słowa Goethego, któremi z jakąś
niecierpliwą surowością, gdyby z zagranicy, potępił to, co Niemcy uważają za swoją chlubę:
słynne niemieckie Gemutlich określił raz jako pobłażliwość na słabości własne i cudze. Nie
miał że słuszności? — znamionuje to Niemców, iż rzadko co do nich nie ma się słuszności.
Dusza niemiecka ma w sobie labirynty i krużganki, są w niej jaskinie, kryjówki, sklepione
podziemia; nieład jej ma jakiś urok tajemniczości; Niemiec zna manowce wiodące do Chaosu.
A jak każda rzecz lubi swe podobieństwo, tak też Niemiec lubi obłoki i wszystko, co niejasne,
stające się, majaczące, wilgotne i zakryte: wszystko, co niepewne, nie wykrystalizowane,
przesuwające się, rosnące, zda się mu głębokiem. Niemiec nie istnieje nawet, on staje się,
rozwija się. Dlatego rozwój jest istotnie niemieckim pomysłem i nabytkiem w wielkiej
dziedzinie formuł filozoficznych: — pojęciem rządzącem, co wraz z niemieckiem piwem i
niemiecką muzyką pracuje nad zniemczeniem całej Europy. Cudzoziemcy stają z podziwem i
ciekawością wobec zagadki, zadawanej im przez sprzeczność natury w istocie duszy
niemieckiej (sprzeczność tę Hegel ujął w system, zaś Ryszard Wagner przełożył wkońcu
nawet na muzykę)i Dobroduszny i zdradliwy — połączenie takie, niedorzeczne co do innego
ludu, sprawdza się, niestety, zbyt często w Niemczech : dość żyć czas jakiś śród Szwabów !
Ociężałość niemieckich uczonych, ich towarzyskie nieokrzesanie godzi się straszliwie łatwo z
jakowemś wnętrznem linoskoctwem i lekką śmiałością, której wszyscy bogowie lękać się już
nauczyli. Chcąc zbadać ad oculos duszę niemiecką, dość zajrzeć w niemiecki smak, w
niemieckie sztuki i obyczaje: co za chamska na smak obojętność ! Co za mieszanina
najszlachetniejszego i najpospolitszego ! Jak że nierządnem i bogatem jest to całe
gospodarstwo duchowe! Niemiec wlecze swą duszę: wlecze za sobą wszystko, czego dozna w
życiu. Trawi swe doświadczenia licho, nie kończy z niemi nigdy; głębokość niemiecka nieraz
bywa li ciężkiem opieszalem trawieniem. A jak wszyscy nałogowo chorzy, jak wszyscy
dyspeptycy lubią wygodę, tak też Niemiec lubi Otwartość i zacność : to tak wygodnie być
otwartym i zacnym! — Jest to snadź najniebezpieczniejsze i najfortunniejsze przebranie, w
jakiem celuje Niemiec, ta ufność, ta uprzedzająca gotowość, to rozkrywanie kań,
znamionujące prawość niemiecką: jest to właściwa mu mefistofeliczna chytrość, z którą
daleko zajść jeszcze może l Niemiec opuści ręce, spojrzy swemi dobremi błękitnemi czczemi
niemieckiemi oczyma — a zagranica widzi zaraz jego szlafrok ! — Chciałem powiedzieć :
niechaj i głębokość niemiecka będzie sobie, czem chce, — toć między nami wolno zadrwić z
niej po cichu ? — rzecz mimo to chwalebna, iż chcemy zachować nadal jej pozory i
nieskazitelność, że chlubnego zakorzenionego uznania dla głębokości naszej nie chcemy
oddać za cenę tężyzny pruskiej, konceptów i tumanów berlińskich. Świadczy to dobrze o
roztropności jakiegoś ludu, gdy wyrobi sobie opinię, gdy chce mieć opinię głębokiego,
nieporadnego, dobrodusznego, prawego, nieroztropnego: świadczyłoby to nawet — o
głębokości jego! Naostatek: dbajmyż o chwalę swego imienia, — niedarmoż zowiemy się
tiusche Volk, zwodnym ludem. —
  Przeminął dawny dobry czas, wyśpiewał się w Mozarcie: — jakież to szczęście dla nas, iż
rokoko jego przemawia do nas jeszcze, że jego dobre towarzystwo, jego pieściwe rojenia,
jego dziecinne lubowanie się chińszczyznami i floresami, jego serdeczna uprzejmość, jego
upodobanie do ładności, czułości, taneczności, błogiej łzawości, jego wiara w Południe do
jakiegoś w nas szczątka zakołatać jeszcze może! Ach, kiedyś i to minie; — leć?, któż śmiałby
wątpić, iż jeszcze rychlej przestaniemy przejmować i lubować się Beethovenem ! — toć był
on jeno echem przełomowego i przejściowego stylu, nie zaś, jak Mozart, odzewem wielkiego
wiekowego europejskiego smaku. Beethoven jest epizodem między starą spróchniałą duszą,
co wciąż się kruszy, a przyszłą przemłodocianą duszą, co wciąż przybywa; muzykę jego
zalega pomrok wiekuistej utraty i wiekuiście wyjarzmiającej się nadziei, — ten sam pomrok,
w którym pławiła się Europa, snując marzenia z Rousseau'em, pląsając dokoła rewolucyjnego
drzewa wolności, a wkoncu ubóstwiając niemal Napoleona. Aliści jak szybko wygasa dziś
właśnie to uczucie, jak trudno znać bodaj to uczucie, — jak obcą jest dla naszego ucha mowa
takich Rousseau'ów, Schillerów, Shellcyów, Byronów, a u nich to wszystkich przejawiła się
w słowie ta sama dola Europy, co rozśpiewała się w Beethovenie! Późniejsze dzieła muzyki
niemieckiej należą do romantyki, to znaczy, z historycznego stanowiska, do jeszcze
krótszego, jeszcze pierzchliwszego, jeszcze powierzchowniejszego prądu, niźli ów wielki
okres przełomowy, owo przejście Europy od Rousseau'a do Napoleona i do wyłonienia się
demokracyi. Weber: lecz czem że jest dziś dla nas Freischutz i Oberon ! Albo Marschner a
Hans Heiling i Vampyr! Lub nawet Tannhduser wagnerowski! To muzyka przebrzmiała, acz
jeszcze nie zapomniana. Cała ta muzyka romantyczna była przytem niedość dostojną, niedość
muzyką, by także gdzieindziej zachować dla siebie uznanie, nie tylko w teatrze i wobec
tłumu; była ona z założenia muzyką drugorzędną, z którą niezbyt się liczyli prawdziwi
muzycy. Inaczej rzecz się miała z Feliksem Mendelssohnem, owym halkyońskim mistrzem,
który dla swej lżejszej, czystszej, bardziej uszczęśliwionej duszy rychło zasłynął i równie
rychło zapomniany został: jako piękny muzyki niemieckiej epizod. Co zaś tyczy Roberta
Schumanna, co mozolił się ciężko i od samego początku mozolnie też pojmowanym bywał —
ostatni to twórca szkoły — : nie zdajeż się nam szczęściem, odetchnieniem,
wyswobodzeniem, przezwyciężenie tej właśnie romantyki schumanowskiej ! Schumann,
pierzchający do saskiej Szwajcaryi swej duszy, nastrojony napoly werther'ycznie, napoły jean
- paul'icznie, napewno zaś nie beethoven'i-cznie! napewno nie byronicznie! — jego muzyka
do Manfreda jest pomyłką i niezrozumieniem, posuniętem do niesprawiedliwości —,
Schumann ze swym smakiem, co był w istocie maluczkim smakiem (mianowicie
niebezpieczną, zaś śród Niemców podwójnie niebezpieczną skłonnością do cichego liryzmu i
opiłości uczuciowej, wciąż się odsuwający, lękliwie się wymykający i zamykający,
szlachetny pieszczoch bezimiennem szczęściem i bólem rozkoszujący się jedynie, ni to
dziewczyna i noli me tangere od samego początku: Schumann był w muzyce zjawiskiem jeno
niemieckiem, nie zaś europejskiem jak Beethoven, jak, w wyższym jeszcze stopniu, Mozart,
— przez niego zagrażało muzyce niemieckiej największe niebezpieczeństwo, mianowicie iż
postrada głos, wstrząsający duszą Europy, i znijdzie do rzędu zwykłej parafiańszczyzny. —
  — Jaką męką są po niemiecku pisane książki dla człowieka, co ma trzecie ucho! Z jakąż
niechęcią stoi on obok tego zwolna przewracającego się bagna dźwięków bez dźwięku,
rytmów bez pląsu, które Niemcy zwą książką ! A dopiero Niemiec czytający książki ! Jak
leniwie, jak obrzydliwie, jak licho on czyta! Iluż to Niemców wie i wymaga od siebie tej
wiedzy, że w każdem dobrem zdaniu kryje się sztuka, — sztuka, którą odgadnąć trzeba, jeżeli
zdanie to ma być zrozumianem ! Niezrozumienie naprzykład jego tempa: i samo zdanie jest
już niezrozumiane ! Iżby co do rytmicznie ważkich zgłosek nie miał czytelnik żadnej
wątpliwości, iżby odczuł rozmyślność i urok w przełamaniu nazbyt surowej symetryi, iżby
wsłuchiwał się subtelnie i cierpliwie w każde staccato i każde rubato, iżby pojął znaczenie
następstwa samogłosek i dwugłosek,; oraz jak pieściwie i szczodrze mogą one kolejno
barwami tęczowaći barwy zmieniać : któż śród Niemców, czytających książki, ma ochotę
uznać obowiązki i wymagania tego rodzaju, przysłuchiwać się tak wielkiej sztuce i celowości
w mowie ? Toć ostatecznie nie ma się słuchu : więc najpotężniejsze kontrasty stylowe
przechodzą mimo uszu a najwykwintniejsze mistrzowstwo marnuje się bezowocnie jak wobec
głuchych. — Przyszło mi to na myśl, gdym zauważył, jak nieudolnie i niewrażliwie mylono
się w rozróżnianiu dwóch mistrzów w sztuce prozy: jednego, u którego słowa spadają chłodne
i nieskore, ni to ze sklepienia wilgotnej jaskini — chodzi mu o to, by dźwięczały i
oddźwiękiwały głucho — i drugiego, który włada swą mową gdyby gibkim brzeszczotem i od
ramienia aż po same stopy doznaje groźnego szczęścia drgającej, wyostrzonej stali, co
chciałaby syczeć, gryść i ciąć. —
  Jak mało styl niemiecki ma wspólnego z dźwiękiem i uchem, świadczy ta okoliczność, iż
właśnie najlepsi muzycy nasi piszą licho. Niemiec nie czyta głośno, nie czyta dla ucha, lecz
tylko oczyma: uszy swe chowa przy czytaniu do szuflady. Człowiek starożytny odczytywał
coś, gdy czytał — a działo się to dość rzadko — na głos; dziwiono się, gdy ktoś czytał po
cichu i zapytywano o powody. Na głos : ma to znaczyć, ze wszystkiemi falowaniami,
wygięciami, zwrotami tonu i zmianami tempa, w których lubował się starożytny świat
publiczny. Podówczas prawidła stylu pisarskiego były te same, co stylu krasomówczego; a
prawidła te zależały po części od zdumiewającego wykształcenia tudzież wybrednych
wymagań ucha i krtani, po części zaś od siły, wytrwałości i hartu płuc starożytnych. Okres w
znaczeniu starożytnem jest przedewszystkiem całością fizyologiczną, ile że zawiera się w
jednym oddechu. Okresy takie, jakie zdarzają się u Demostenesa lub Cicerona, dwukrotnie
wzbierające i dwukrotnie opadające, zaś to wszystko w zakresie jednego tchu: oto rozkosze
ludzi starożytnych, którzy z własnego doświadczenia umieli ocenić zalety, niezwykłość i
trudność w wygłoszeniu takiego okresu : — my właściwie nie mamy prawa do wielkiego
okresu, my ludzie nowocześni, o krótkim w każdem znaczeniu oddechu ! Lecz ci starożytni
byli wszyscy w wymowie sami dyletantami, a więc znawcami, a więc krytykami, — zmuszali
zatem swych mówców do wysiłków; podobnie jak w ubiegłem stuleciu, gdy wszystkie
Włoszki i wszyscy Włosi ćwiczyli się w śpiewie, mistrzowstwo w śpiewie (a zarazem sztuka
melodyki —) dosięgnęło u nich szczytu. W Niemczech istniała (do ostatnich czasów, gdy coś
w rodzaju krasomówstwa publicznego dość lękliwie i nieudolnie rozpina do lotu nieupierzone
swe skrzydła) właściwie jedna tylko odmiana publicznej i w przybliżeniu zgodnej z
prawidłami sztuki wymowy : mianowicie wymowa kaznodziejska. Jeno kaznodzieja wiedział
w Niemczech, jaką wagę ma zgłoska i słowo, jak zdanie smaga, zrywa się, rzuca, bieży,
wybiega, jeno on mial sumienie w uszach, niejednokrotnie nieczyste sumienie : nie brak
bowiem dowodów na to, iż właśnie Niemiec celuje w wymowie rzadko, nieomal zawsze po
niewczasie. Dlatego arcydziełem niemieckiej prozy było oczywiście arcydzieło największego
kaznodziei. Najlepszą książką niemiecką była
  dotychczas Biblia. W porównaniu z Biblią Lutra jest wszystko inne niemal jeno literaturą —
czemś, co nie wyrosło na niemieckiej ziemi i dlatego też nie wrosło i nie wrasta w niemieckie
serca : jak to się stało z Biblią.
  Są dwa rodzaje geniuszu: jeden, co przedewszystkiem płodzi i chce płodzić, drugi, co
chętnie zapładniać się pozwala i rodzi. Śród genialnych ludów są też takie, którym przypadło
w udziale kobiece zadanie brzemienności tudzież tajny obowiązek kształtowania, rozwijania,
doskonalenia — Grecy byli, naprzyklad, ludem tego rodzaju także Francuzi — oraz takie,
które muszą zapładniać i stawać się przyczyną nowego ładu życia — na podobieństwo
Żydów, Rzymian i, jeśli skromnie zapytać wolno, Niemców? — Ludy dręczone i upajane
nieznaną gorączką, niepowstrzymanie prące się na zewnątrz, rozkochane i pożądające
lubieżnie ras obcych (takich, co zapładniać się dają — ) a przytem władcze, jak to wszystko,
co ma świadomość pełni swych sił męskich i przeto mniema, że jest z bożej łaski. Oba te
rodzaje geniuszu szukają się wzajem jak mężczyzna i kobieta; ale też nie rozumieją się
wzajem, — jak mężczyzna i kobieta.
  Każdy lud ma swą własną tartufferyę i zwie ją swemi cnotami. — Nie znamy tego, co w nas
najlepsze, — znać nie możemy.
  Co Europa zawdzięcza Żydom ? — Wiele rzeczy dobrych i złych, zaś przede wszystkiem
jedną, która jest razem najlepszą i najgorszą: wielki styl w morale, grozę i majestat
nieogarnionych żądań, nieogarnionych znaczeń, całą romantykę i szczytność zagadkowości
moralnych — zatem właśnie najponętniejszą, najwyborowszą i najbardziej zwodniczą cząstkę
owych gier barw i pokuszeń do życia, których poświata żarzy się dziś — i snadź już dożarza
— na niebie naszej europejskiej kultury, na jej wieczornem niebie. My artyści śród widzów i
filozofów jesteśmy za to Żydom — wdzięczni. —
  Trzeba być ostrożnym, gdy ducha jakiegoś ludu, który na gorączkę nacyonalną i ambicyę
polityczną cierpi, chce cierpieć — , przyćmią różne chmury i tumany, słowem, gdy pojawią
się maluchne napady ogłupienia : naprzykład u Niemców dzisiejszych głupota antyfrancuska,
to antyżydowska, to antypolska, to chrześciańsko - romantyczna, to wagneryańska, to
teutońska, to pruska (przyjrzyjmyź się tym biednym historykom, tym Syblom i Treitschke'm i
ich łbom zakutym —), i jak tam zwać się mogą maluchne kołowacizny niemieckiego ducha i
sumienia. Proszę mi wybaczyć, iż i ja także, zabłąkawszy się nieoględnie w nader zakażone
środowisko, nie ustrzegłem się zupełnie tej choroby i, za przykładem całego świata, zacząłem
snuć już sobie myśli o rzeczach, które zgoła mnie nie obchodzą : pierwsza politycznego
zakażenia oznaka. Naprzykład o Żydach : posłuchajcież ! — Nie spotkałem jeszcze Niemca,
aby sprzyjał Żydom: i aczkolwiek wszyscy ludzie przezorni, wszyscy politycy występują
bezwzględnie przeciw właściwemu antysemitnictwu, to jednak ta przezorność i polityka
zwraca się nie tyle przeciwko rodzajowi uczucia, ile przeciw groźnemu nieumiarkowaniu
jego, zwłaszcza przeciw niesmacznym i haniebnym objawom tego nieumiarkowanego
uczucia, — nie oddawajmyż się pod tym względem złudzeniom ! Iż Rzesza Niemiecka ma
Żydów pod dostatkiem, iż żołądek niemiecki, krew niemiecka mozoli się (i długo jeszcze
mozolić się będzie), by uporać się bodaj z tą dawką Żyda — jak, dzięki swemu
energiczniejszemu trawieniu, uporał się z nim Włoch, Francuz, Anglik — : stwierdza to
wymownie i świadczy o tem powszechny instynkt, na którym polegać, wedle którego
postępować trzeba. Nie wpuszczać więcej Żydów! A zwłaszcza od Wschodu (także od
Austryi) zaprzeć wrota! tak nakazuje instynkt ludu, którego indywidualność jest jeszcze tak
wątła i nieokreślona, iż łatwo zatartą, łatwo przez jakąś silniejszą rasę zniweczoną być może.
Żydzi zaś są bez wątpienia najsilniejszą najodporniejszą i najczystszą rasą, jaka istnieje
obecnie w Europie: w naj niepomyślniejszych okolicznościach (lepiej nawet niż w
pomyślnych) umieją poradzić sobie dzięki jakowymś cnotom, które dziś jako występki
chętnie napiętnować by chciano — dzięki przedewszystkiem rezolutnej wierze, która
bynajmniej nie ma powodu się wstydzić wobec nowoczesnych idej; zmieniają się oni, jeżeli
się zmieniają, zawsze wedle zasady możliwie wolno! Myśliciel, któremu przyszłość Europy
leży na sumieniu, snując co do przyszłości tej plany, będzie się liczył z Żydami i Słowianami
jako z najpewniejszymi i w najbliższym czasie najprawdopodobniejszymi czynnikami w
wielkiej grze tudzież zmaganiu się sił. To, co w Europie zowie się dziś narodem, a jest
właściwie raczej res facta niż nata (ba, res ficta et picta łudząco przypomina niekiedy —),
bądź co bądź jest czemś stającem się, młodocianem, łatwo zmiennem, nie jest jeszcze rasą, a
tem mniej takiem acre perennius, jakiem jest szczep żydowski : narody te powinnyby unikać
starannie wszelkich czupurnych rywalizacyj i zatargów ! Że Żydzi, gdyby zechcieli — lub
gdyby zmuszono ich do tego, co snadź jest zamiarem antysemitów —, już teraz mogliby
zdobyć przewagę, ba, zawładnąć dosłownie Europą, to pewna; że nie to jest celem ich pracy i
dążeń, również. Na teraz chcą i pragną, z niejaką nawet natarczywością, rozpłynąć się w
Europie, dać się jej wchłonąć, gdzieś wreszcie na stałe osiąść, zjednać sobie poważanie i
względy, kres swemu tułaczemu życiu, swemu wiecznemu żydowstwu położyć; ten prąd, to
parcie (co samo przez się zda się już oznaką złagodnienia instynktów żydowskich) należałoby
mieć na względzie i przychodzić mu z pomocą: w tym celu byłoby snadź rzeczą godziwą i
pożyteczną antysemickich krzykaczy wyświecić z kraju. Przychodzić mu z pomocą nader
przezornie, przestrzegać doboru; mniej więcej jak to czyni szlachta angielska. Leży to jak na
dłoni, iż wchodzić z nimi w związki mogłyby bezkarnie tylko krzepsze i silniej już
skrystalizowane typy niemieckie, naprzykład szlacheccy oficerowie z Kresów: z wielu
względów byłoby rzeczą nader zajmującą przekonać się czy z dziedziczną sztuką
rozkazywania i posłuchu — wymieniony kraj jest obecnie klasyczną ojczyzną jednego i
drugiego — da się skojarzyć, czy da się na niej zaszczepić geniusz cierpliwości i pieniądza (a
przedewszystkiem nieco duchowości, na której tam przeraźliwie zbywa — ). Lecz wypadnie
mi przerwać wesołą mówkę i o niemieckich sprawach pogawędkę : gdyż potrąciłem właśnie o
rzecz wielkiej wagi, o problemat europejski, jak go pojmuję, o hodowlę nowej Europą
rządzącej kasty. —
 Niefilozoficzna to rasa — ci Anglicy: Bacon oznacza zamach na filozoficznego ducha
wogóle, Hobbes, Hume i Locke obniżenie i poniżenie pojęcia filozof przeszło na całe stulecie.
Przeciw Hume'mu dźwignął się i wydźwignął Kant; o Locke'u miał prawo powiedzieć
Schelling: je meprise Lacke : w walce z angielsko - mechanistycznem ogłupieniem świata szli
zgodnie Hegel i Schopenhauer (z Goethem), dwa te we filozofii wrogie sobie geniusze
bratnie, co, dążąc ku przeciwległym biegunom niemieckiego ducha, krzywdziły się przytem,
jak krzywdzą się tylko bracia. — Czego w Anglii niema i nie było nigdy, wiedział o tem
wcale dobrze ów nawpół aktor i retor, niesmaczny rozwichrzeniec Carlyle, który pod
namiętnymi grymasami starał się ukryć, co wiedział o sobie: mianowicie czego brakowało w
Carlyle'u — właściwej mocy duchowości, właściwej głębi duchowego wzroku, słowem,
filozofii. — Znamiennym rysem takiej niefi-lozoficznej rasy jest jej przywiązanie do
chrześciaństwa: potrzebuje ona jego karności dla moralizowania i uczłowieczania. Anglik
posępniejszy, bardziej zmysłowy, silniejszą obdarzony wolą i brutalniejszy od Niemca, —
jest też, jako typ pospolitszy, pobożniejszym od niego: i dlatego właśnie trudniej mu obyć się
bez chrześciartstwa. Dla subtelniejszych nozdrzy nawet to chrześciaństwo angielskie zalatuje
jeszcze iście angielskimi wyziewami spleen'u i nadużyć alkoholicznych, na które nie bez
słuszności jako środek leczniczy stosowane bywa, — trucizna subtelniejsza niweczy
mianowicie truciznę pospolitszą: zatrucie subtelniejsze jest u nieokrzesanych ludów istotnie
już postępem, szczeblem do uduchowienia. Najznośniejszą jeszcze osłonką chamstwa i
prostactwa angielskiego, lub raczej najznośniejszem jego przeistoczeniem i upozorowaniem
są praktyki chrześciańskie, modły i śpiewania psalmów; a dla tej trzody opojów i hultajów, co
niegdyś pod wpływem metodyzmu, w nowszych zaś czasach jako armia zbawienia moralnie
chrząkać się uczy, spazmy pokutne są snadź istotnie stosunkowo najświetniejszym popisem
uczłowieczenia, do jakiego jest -zdolna: zaprzeczyć temu nie można. Jednakże w najbardziej
nawet uczłowieczonym Angliku obraża brak gędźby, mówiąc w przenośni (i bez przenośni —
): w ruchach jego duszy i ciała niema taktu i pląsu, ba, nie pragnie on nawet taktu i pląsu, nie
pragnie muzyki. Dość posłuchać, jak mówi; dość przypatrzyć się, jak najpiękniejsze Angielki
chodzą—w żadnym kraju na ziemi niema piękniejszych gołębi i łabędzi, — naostatek: dość
posłuchać, jak śpiewają one ! Lecz żądam za wiele — —
  Bywają prawdy, które najlepiej przyswajają sobie mierne głowy, gdyż są dla nich
najodpowiedniejsze, bywają prawdy, co jeno dla miernych duchów posiadają urok i ponętę:
— tego snadź niemiłego przeświadczenia nabywa się teraz, odkąd duch zacnych, lecz
miernych Anglików — takiego Darwin'a, John'a Stuart'a Mill'a i Herberta Spencer'a — w
średnich europejskiego smaku warstwach joł brać górę. Bo i któżby zaprzeczał użyteczności
chwilowego takich duchów panowania ? Byłoby mylnem, właśnie wyszczytnionym i lecącym
opodal duchom przypisywać szczególniejsze zdolności do ustalania, gromadzenia i
ujmowania we wnioski licznych drobnych pospolitych faktów : — owszem, jako wyjątki, z
założenia nie posiadają one warunków, badaniu reguł sprzyjających. Nadto ich celem jest coś
więcej niźli poznanie — mianowicie mają być czemś nowem, coś nowego oznaczać, nowe
przedstawiać wartości l Przepaść między wiedzieć a módz jest snadź większa i straszliwsza,
aniżeli się zdaje : i możliwem jest przypuszczenie, że mogący w wielkim stylu, iż geniusz
twórczy musi być nie wiedzącym, — z drugiej zaś strony do naukowych odkryć w rodzaju
darwinowskich usposabiałaby nieźle jakowaś cieśń, oschłość i pilna staranność, słowem, coś
angielskiego. — Nie zapominajmyż naostatek Anglikom, iż głęboka ich poziomość była już
raz przyczyną ogólnego upadku ducha europejskiego: To, co się zowie nowoczesnemi ideami
lub ideami osiemnastowiecza lub też francuskiemi ideami, — to zatem, przeciw czemu z
głębokim wstrętem dźwignął się duch niemiecki, — było angielskiego pochodzenia, nie ma
żadnej wątpliwości. Francuzi byli tylko małpami i aktorami tych idej, najdzielniejszymi ich
bojownikami, tudzież, niestety, ich pierwszemi i najzupelniejszemi ofiarami: gdyż skutkiem
przeklętej anglomanii nowoczesnych idej ame francaise tak wkońcu wyschła i zwątlala, iż
omal z niedowierzaniem wspominamy obecnie jej głęboką namiętną moc, jej wynalazczą
dostojność w szesnastym i siedemnastym wieku. Tej wszakże zasady historycznej słuszności
oburącz trzymać się, wbrew pozorom i teraźniejszości bronić należy: europejska noblesse —
uczucia, smaku, obyczajów, słowem, w każdem Wysokiem znaczeniu — jest dziełem i
wynalazkiem francuskim, europejska pospolitość i gminność nowoczesnych idej —
angielskim. —
  I dziś jest jeszcze Francya siedzibą najbardziej uduchowionej najwykwintniejszej kultury
europejskiej i szkolą główną smaku : lecz trzeba umieć znaleść tę Francyę smaku. Starannie
ukrywa się, kto do niej należy: — w niewielu snadź działa i żywię, do tego będą to ludzie
niezbyt krzepko stojący na nogach, po części fataliści, sposępnieni, chorzy, po części
przedelikaceni i przerafinowani, ukrywający się z ambicyi. Wszyscy mają coś wspólnego;
zatykają uszy na rozhukaną głupotę i zgiełkliwe trajkotanie demokratycznego bourgeois.
Istotnie, na tle przedniem przewala się dziś ogłupiała i spospoliciała Francya, — niedawno,
grzebiąc Wiktora Hugo, święciła istną orgię niesmaku i samo - uwielbienia. I jeszcze coś
innego znamionuje ich pospołu : szczera chęć, by ustrzedz się duchowej germanizacyi — i
jeszcze szczersza niezdolność do tego ! Snadź już obecnie w tej Francyi ducha, co jest także
Francya pessymizmu, tak rozgościł się i zadomowił Schopenhauer, jak nigdy w Niemczech;
nie mówiąc już o Henryku Heinem, który oddawna przeszedł w krew i kość subtelniejszych i
wykwintniejszych liryków paryskich, lub o Heglu, co w osobie Taine'a — to znaczy,
pierwszego żyjącego historyka — wywiera dziś tyrański niemal wpływ. Co zaś dotyczy
Ryszarda Wagnera: im bardziej muzyka francuska kształtuje się wedle rzeczywistych potrzeb
ame moderne, tem bardziej będzie wagneryzowała, przepowiedzieć to łatwo — czyż nie
wagneryzuje już obecnie ! Trzy są wszelako rzeczy, któremi Francuzi i dziś jeszcze jako swą
spuścizną i własnością tudzież jako niezatartem znamieniem dawnej przewagi kultununej nad
Europą, mimo całej dobrowolnej lub niedobrowolnej germanizacyi i obniżenia smaku, z dumą
pochlubić się mogą: po pierwsze, zdolność do namiętności artystycznych, do lubowania się
formą, dla którego wynaleziono hasło l'art pour l'art obok tysiąca innych: — od trzech
wieków krzewiły się zamiłowania te we Francyi i, dzięki kornej czci dla nielicznych,
umożliwiały wciąż niejako kameralną w literaturze muzykę, której w innych krajach
europejskich szukałoby się nadaremno —. Wtóry wzgląd, którym Francuzi swą nad Europą
przewagę uzasadnić mogą, polega na ich prastarej różnorodnej kulturze moralistycznej; dzięki
jej nawet u pośledniejszych romanciers dziennikarskich oraz przygodnych boulevardiers de
Parts spotyka się naogól taką psychologiczną wrażliwość i ciekawość o jakiej, w Niemczech
naprzyklad, niema się nawet pojęcia (nie mówiąc już o rzeczy samej ). Niemcom brak do tego
kilku stuleci moralistycznej pracy, której, jak wspomniano, nie zaniedbała Francya; kto zwie
dlatego Niemców naiwnymi, ten schlebia ich wadom. (Przeciwieństwem do tego
niemieckiego niedoświadczenia i niemowlęctwa in voluptate psycholozica, spowinowaconego
dość blisko z pudziarstwem niemieckiego towarzystwa, — oraz najznamienitszym wyrazem
iście francuskiej ciekawości i wynalazczości w tej subtelnych dreszczów dziedzinie jest snadź
Henri Beyle, ów dziwny dalekowidzący i wyprzedzający człowiek, co w napoleońskiem
tempie przebiegł swą Europę, kilka stuleci europejskiej duszy, jako jej badacz i wynalazca :
— i trzeba było dwóch pokoleń, by go niejako dopędzić, by domyślić się niektórych zagadek,
które dręczyły i zachwycały tego dziwnego epikurejczyka i zagadkowego człowieka, tego
ostatniego wielkiego psychologa francuskiego —). Istnieje jeszcze trzeci powód wyższości: w
naturze francuskiej dokonała się napoły pomyślnie synteza Północy i Południa: dzięki jej
pojmują Francuzi wiele rzeczy i robią różne rzeczy, których Anglik nie pojmie nigdy; ich
temperament zwracający i odwracający się okresowo od Południa, kipiąca w nich od czasu do
czasu prowansalska i liguryjska krew chroni ich przed przeraźliwą szarzyzną północną, przed
bezsłoneczną upiornością i niedokrwistością pojęciową, — tą naszą niemiecką chorobą
smaku, przeciw nadmiarowi której zapisuje się obecnie z wielką stanowczością krew i żelazo,
chcę rzec: wielką politykę (wedle wskazań niebezpiecznej sztuki leczniczej, co każe czekać i
czekać, ale żadnej dotychczas nie wzbudza jeszcze nadziei —). I dziś jeszcze rozumie i garnie
się Francya do owych niezwyklejszych i rzadko zadowalnianych ludzi, którzy są za rozlegli,
by mogli się pomieścić w jakimś swojskim zaścianku i umieją kochać na Północy Południe a
na Południu Północ, — do owych urodzonych śródlądowców, do dobrych europejczyków. —
Dla nich to stworzył muzykę Bizet, ten ostatni geniusz, któremu objawiła się nowa
zwodniczość i krasa, — co odkrył cząstkę muzycznego Południa.
  Wobec muzyki niemieckiej z niejednego względu trzeba się mieć na baczności. Jeżeli ktoś
lubi tak Południe, jak ja je lubię, jako wielką szkołę uzdrawiania w rzeczach najbardziej
duchowych i najbardziej zmysłowych, jako nieskielznaną pełnię słoneczności i pogody,
rozpostartą nad świetniejącym własną chwałą, wierzącym w siebie bytem: no, to stanie się on
nieco ostrożniejszym wobec muzyki niemieckiej, gdyż, psując znów smak jego, psuje mu ona
zarazem zdrowie. Południowiec taki, nie z pochodzenia lecz z wiary, jeżeli marzy o
przyszłości muzyki, musi, też marzyć o wyzwoleniu muzyki z więzów Północy, musi mieć w
uszach gędźbę jakiejś głębszej potężniejszej, może bardziej złowrogiej i tajemniczej muzyki,
jakiejś muzyki nadniemieckiej, co na widok modrego lubieżnego morza i śródlądowej
błękitów jaśni nie przebrzmi, nie zblednie, nie spłowieje, jak to bywa z całą muzyką
niemiecką, — jakiejś muzyki nadeuropejskiej, co zachowa swój przepych nawet wobec
śniadych zachodów słońca na pustyni, której dusza pokrewna jest palmie i śród wielkich,
pięknych, samotnych drapieżców gościć i błąkać się umie — . Mógłbym wyobrazić sobie
muzykę, której najniezwyklejszy czar polegałby na tem, iż nie wiedziałaby już o dobrem i
złem, jeno że tu i ówdzie snułyby się po niej może jakieś tęsknice tułacze, jakieś cienie
złociste i słabostki pieściwe: sztukę, co widziałaby z wielkiej oddali, jak pierzchają ku niej
barwy jakiegoś ginącego, niezrozumiałego już niemal, moralnego świata i byłaby dość
gościnną i głęboką, by przyjąć takich zapóźnionych zbiegów. —
 Dzięki chorobliwemu rozbratowi, który śród ludów europejskich wywołał i wywołuje
jeszcze szał nacyonalistyczny, dzięki politykom o krótkim wzroku i skorej ręce, co przy jego
pomocy ujęli ster w swe dłonie i nie przeczuwają zgoła, do jakiego stopnia ta uprawiana przez
nich rozluźniająca polityka li tymczasową polityką z konieczności być musi,,— dzięki temu
wszystkiemu tudzież niejednej jeszcze rzeczy, o której mówić obecnie niepodobna, przeoczą
się lub umyślnie i kłamliwie przeinacza się najniedwuznaczniejsze oznaki dowodzące, iż
Europa pragnie zjednoczenia. U wszystkich głębszych i rozleglejszych bieżącego stulecia
ludzi właściwą gwiazdą przewodnią tajemnej dusz ich pracy było utorowanie drogi do nowej
tej syntezy oraz próbne przygotowania do europejczyka przyszłości : jeno w chwilach
słabości, w podeszłym naprzykład wieku, jeno na plan przedni wysuwali swojskość, —
pogrążali się w niej, by wypocząć po sobie samych. Mam na myśli ludzi takich, jak Napoleon,
Goethe, Beethoven, Stendhal, Henryk Heine, Schopenhauer: niech że mi to nie będzie
poczytane za winę, że zaliczę do nich także Ryszarda Wagnera, acz innego był o sobie
mniemania, — geniusze jego rodzaju rzadko mają prawo rozumieć siebie samych. Tem mniej
przeczy temu nieprzystojna wrzawa, z jaką obecnie wyklina się i wyświeca z Francyi
Wagnera : — gdyż jest rzeczą pewną, iż imię Wagnera najbliżej i najściślej jest złączone z
późniejszą romantyką francuską czwartego dziesięciolecia. Na wszystkich wyżniach, we
wszystkich głębiach ich potrzeb przejawia się pokrewieństwo, najistotniejsze pokrewieństwo:
to dusza Europy, jednej Europy, tęskni, przedziera się, wydziera się z ich różnorodnej
burzliwej sztuki — dokąd ? ku nowemuż światłu ? ku nowemu słońcu ? Lecz któż dokładnie
wysłowić to zdoła, czego nie umieli wypowiedzieć wyraźnie wszyscy ci nowego języka
mistrze ? To pewna, że udręczał ich jednaki pęd i szał, że w jednaki szukali sposób ci ostatni
wielcy poszukiwacze! Wszyscy społem opętani przez literaturę wyżej oczu i uszu — pierwsi
to artyści o wszechstronnem literackiem wykształceniu —, po większej części sami nawet
piszący, hołdujący poezyi, pośrednicy i kojarzyciele sztuk i zmysłów (Wagner jako muzyk
należy do malarzy, jako poeta do muzyków, jako artysta wogóle do aktorów): wszyscy
społem fanatycy wyrazu za każdą cene — że wspomnę Delacroix, najbliżej spowi
nowaconego z Wagnerem —, wszyscy społem wielcy odkrywcy w dziedzinie wzniosłości
tudzież szpetności i okropności, zaś jeszcze więksi odkrywcy efektów, popisów,
wystawności; wszyscy spolem talenty wybiegające daleko poza rubieże swego geniuszu —,
wirtuozi do rdzenia i głębi, z tajemnymi dostępami do wszystkiego, co zwodzi, nęci, zmusza,
obala, urodzeni wrogowie logiki i prostolinijności, żądni wszystkiego niezwykłego,
egzotycznego, potwornego, krętego, sobie samemu sprzecznego; jako ludzie, Tantale woli,
wywyższeni plebejusze, co w twórczości i w życiu czuli się niezdolnymi do dostojnego
tempo, do dostojnego lento — przypomnijmyż sobie naprzyktad Balzac'a — , nieuskromieni
pracownicy, zabijający się niemal pracą; antynomiści i rokoszanie w obyczajach, ambitni i
nienasyceni bez równowagi i rozkoszy; wszyscy społem słaniający i łamiący się wkońcu u
stóp krzyża (i całkiem słusznie: któryż z nich bowiem był dość głęboki i pierwotny do
filozofii Antychrysta? —) naogół zapamiętale śmiała, przedziwnie potężna, wysokolotna i
wzwyż porywająca odmiana szczytniejszych ludzi, która dopiero musiała wpajać swemu
stuleciu - a jest to stulecie tłumu! — pojęcie szczytniejszego człowieka ... Niemieccy
przyjaciele Ryszarda Wagnera niechaj rozważą, czy w sztuce wagnerowskiej istnieje li tylko
coś niemieckiego, lub czy jej chluba nie polega właśnie na tem, że poczęła się z bodźców i
źródeł nadniemieckich: przyczem lekceważyć nie można, jak bardzo do wykształcenia jego
typu był niezbędnym Paryż, dokąd w rozstrzygającej chwili parta go głębia jego instynktów, i
do jakiego stopnia cały sposób jego występowania, jego samo - apostolstwa mógł
wydoskonalić się dopiero na wzorach socyalistów francuskich. Przy subtelniejszem
porównaniu okazałoby się może na chlubę niemieckiej natury Ryszarda Wagnera, iż brał on
wszystko krzepciej, zuchwałej, twardziej, górniej, aniżeli mógłby brać Francuz
dziewiętnastego wieku — dzięki tej okoliczności, iż my Niemcy bliżsi jesteśmy
barbarzyństwa od Francuzów —; być może nawet, iż to, co jest najznamienitszym tworem
Ryszarda Wagnera, dla całej przepóźnej łacińskiej rasy na zawsze i nie tylko na dzisiaj jest
niedostępne, nie do odczucia, nie do naśladowania: mianowicie postać Zygfryda, tego bardzo
wolnego człowieka, co w istocie jest snadź za wolny, za twardy, za pogodny, za zdrów, zbyt
antykatolicki dla smaku starych, próchniejących kultur. I może grzechem przeciwko
romantyce był ten antyromański Zygfryd: wprawdzie Wagner w późniejszem smutnem swym
życiu grzech ten sowicie okupił, gdyż — naginając się do smaku, który stał się tymczasem
polityką — nie wstąpił jużcić sam na drogę, wiodącą do Rzymu, lecz z właściwą sobie
żarliwością religijną nawoływać do niej zaczął. — By słowa te należycie zrozumiane zostały,
zawezwę ku pomocy kilka krzepkich rymów, które wyjawią nawet mniej subtelnym uszom, o
co mi chodzi, co mam przeciwko Wagnerowi u schyłku oraz jego parsifalowej muzyce:
  — Niemieckież to ? —
  Niemieckie serce zgrzyty te wydało?
  Niemieckie tak się odcieleśnia ciulu ?
  Niemieckie są te mnisze rąk składaniu,
  Te kadzidelne zmysłów opętania ?
  I czyż niemieckie są, te rwane tony,
  Te ekstatycznie rozjęczane dzwony,
  Na Ave grania, oczu przewracania,
  Świętoszkowate wniebowstepowania ?
  — Niemieckiez to ? —
  Rozważcie ! Jeszcie stoicie u bram : —
  To Rzym, to wiarę rzymską bez słów—słychać tam!
  DUSZA DOSTOJNA
  Wszelkie wywyższenie typu człowiek było dotychczas dziełem społeczeństw
arystokratycznych, — i tak będzie po wszystkie czasy: gdyż społeczeństwa takie wierzą w
długą drabinę hierarchii społecznej, wierzą w różnice zachodzące między wartością tego i
owego człowieka, a niewolnictwo w jakiemkolwiek znaczeniu uważają za rzecz potrzebną.
Bez patosu odległości, który bierze początek z głęboko wkorzenionego rozdziału warstw
społecznych, który jest następstwem nieustannego rozglądaniu się i patrzenia z góry,
właściwego kastom władającym w stosunku do swych poddanych i narzędzi, i wynikiem
ciągłego ćwiczenia w posłuszeństwie i rozkazywaniu, w spychaniu i odpychaniu, — nie
mógłby się rozwinąć ów inny, nierównie bardziej tajemniczy patos, nie mogłoby wzróść owo
pożądanie coraz nowego rozprzestrzeniania oddaleń w dziedzinie własnej duszy,
wykształcania coraz to wyższych, niezwyklejszych, odleglejszych, ku wszelkim dalom i
przestworom wzmożonych stanów duszy; krótko mówiąc, nie byłoby możliwe wywyższenie
typu człowiek, nie mogłoby się odbywać nieustające przezwyciężanie człowieka w sobie
samym. Ostatnie słowa są formułą moralną, którą się posługuję w znaczeniu o wiele
wyższem. Bezsprzecznie : badając genezę społeczeństw arystokratycznych (które są
założeniem każdego wywyższenia typu człowiek), niepodobna oddawać się humanitarnym
złudzeniom : prawda jest surowa. Bez ogródek przeto powiedzmy sobie, w jaki sposób
poczynała się dotychczas na ziemi wszelka wyższa kultura! Oto ludzie i, niewypaczoną
jeszcze naturą, barbarzyńcy w całej pełnj straszliwego znaczenia tego słowa, drapieżnicy,
władający jeszcze niczem niezłamaną siłą woli i pożądaniem potęgi, rzucali się na słabsze,
społeczniejsze i spokojniejsze rasy, zajmujące się handlem lub chowem bydła, albo też na
stare, przeżyte kultury, których ostatki siły życiowej dogasały w świetnych rozblaskach
przeduchowienia i zepsucia. W początkach, kasta najdostojniejsza i kasta barbarzyńców to
jedno; przewaga barbarzyńców polegała w pierwszym rzędzie nie na sile fizycznej, lecz na
sile duchowej, — byli zupełniejszymi ludźmi (co na każdym stopniu rozwoju jest
równoznaczne z zupełniejśzemi zwierzętami —
  Korupcya, będąca oznaką, że w dziedzinie instynktów grozi anarchia, i że posady afektów,
które nazywamy życiem, uległy wstrząśnieniu : korupcya może być czemś zasadniczo
rożnem, zależnie od formy życiowej, w jakiej się przejawia. Jeżeli nuprzykład jaka
arystokracya, jak to uczyniła arystokracya francuska w początkach rewolucyi, z wykwintnym
wstrętem odrzuci precz swe przywileje i złoży siebie samą w ofierze rozuzdaniu swego
uczucia moralnego, to taki czyn jest korupcya: — właściwie był to tylko epilog trwającej od
wieków korupcyi, przez którą arystokracya francuska wyzbyła się swych praw
przodowniczych i zniżyła się na poziom funkcyi w stosunku do władzy królewskiej (a
wkońcu stała się nawet jej ozdobą i błyskotką). A przecież istotną cechę dobrej i zdrowej
arystokracyi stanowi poczucie, że nie jest ona funkcyą (czy to władzy królewskiej czy
gminowładztwa), lecz ich sensem i najwyższą racyą istnienia, — że może przeto z czystem
sumieniem przyjmować ofiarę mnóstwa ludzi, którzy dla niej muszą być ukróceni i
zepchnięci do rzędu ludzi niezupełnych, do rzędu niewolników i narzędzi. Zasadniczą jej
wiarą musi być przeświadczenie, że społeczeństwo nie powinno istnieć dla społeczeństwa,
lecz po to tylko, aby być podwaliną i rusztowaniem, na którem wyborowy gatunek istot może
się wznieść do swych wyższych zadań i — ogólniej mówiąc — na poziom wyższego
istnienia: na podobieństwo owych, tęsknoty do słońca pełnych pnączów na Jawie — zwą je
Sipo Matador — co tak długo i tak często oplatają ramionami swemi dęby, aż wreszcie,
wysoko ponad nimi, ale na nich wsparte, mogą rozchylić swe korony i ukazać się w
przepychu swego szczęścia.
  Unikać nawzajem wszelkiej krzywdy, przemocy i wyzysku, wolę swą stawiać na równi z
wolą drugiego : takie postępowanie w najpospolitszem rozumieniu rzeczy może się stać
między jednostkami kwestyą dobrych obyczajów, jeżeli są ku temu warunki (to znaczy, jeżeli
te jednostki przedstawiają istotne podobieństwo co do zasobów sił i osądów wartości i jeżeli
wchodzą w skład tego samego społecznego ciała). Przyznając atoli tej zasadzie szersze
znaczenie, lub, co więcej, czyniąc z niej zasadnicze założenie społeczeństwa, spostrzega się
natychmiast, czem jest ona w istocie rzeczy: oto wolą, mającą na celu zaprzeczenie życia,
zasadą rozkładu i upadku. Należy bardzo głęboko nad tem się zastanowić, nie dając do siebie
przystępu żadnym czułostkowym słabostkom: życie samo w sobie nie jest niczem innem jak
przywłaszczaniem, krzywdzeniem, przezwyciężaniem wszystkiego, co obce i słabsze,
uciskiem, srogością, narzucaniem własnych form, pochłanianiem, a już bardzo łagodnie rzecz
biorąc, co najmniej wyzyskiem, — lecz poco posługiwać się ustawicznie takiemi właśnie
słowy, które od wieków noszą na sobie oszczercze piętno ? To też, owo ciało społeczne, w
zakresie którego jednostki mogą między sobą postępować jak równi z równymi — a taki
przypadek przyjęliśmy powyżej i tak dzieje się w łonie każdej zdrowej arystokracyi, — owo
ciało, jeżeli jest zdrowem, nie zaś obumierającem, musi w stosunku do innych ciał
społecznych czynić to wszystko, czego wystrzegają się względem siebie jednostki w skład
jego wchodzące : musi być ucieleśnioną wolą mocy, musi róść, szerzyć się, przyciągać do
siebie, dążyć do uzyskania przewagi, — nie z jakichkolwiek pobudek moralnych czy
immoralnych, lecz dlatego, że żyje i że życie jest wolą mocy. Lecz może w żadnym innym
punkcie nie tak trudno jest trafić do ogólnego przeświadczenia europejczyków, jak właśnie w
tym; wszędzie marzenia i to nawet pod płaszczykiem nauki, o przyszłych ustrojach
społecznych, pozbawionych cech wyzysku : — w moich uszach brzmi to tak, jak gdyby ktoś
obiecywał wynaleźć życie, pozbawione wszelkich funkcyj organicznych. Wyzysk nie jest
cechą zepsutego, czy też niedoskonałego i pierwotnego społeczeństwa: jest on istotną
właściwością wszystkiego, co żyje, jako jego organiczna zasadnicza funkcya: jest wynikiem
właściwej woli mocy, a ta znowu jest po prostu wolą życia. — Przypuśćmy, że, jako teorya,
takie pojmowanie rzeczy jest czemś nowem, — jako rzeczywistość jest ono zasadniczym
objawem historyi po wszystkie czasy: przecież o tyle trzeba być względem siebie uczciwym!
—
  W wędrówce śród mnóstwa wytworniejszych i mniej wytwornych morałów, co dotychczas
panowały na ziemi lub na niej panują, zauważyłem, iż regularnie powtarzają się pewne rysy,
nierozdzielnie ze sobą połączone: ostatecznie wykryłem dwa zasadnicze typy i zasadniczą
typów tych różnicę. Oto istnieje morał władców i morał niewolników; — niezwłocznie
dodaję, że we wszystkich wyższych i bardziej złożonych kulturach nie zbywa na usiłowaniach
połączenia tych dwóch morałów, lub, co jeszcze częściej się zdarza, że zachodzi ich
pomieszanie i obustronne niezrozumienie, ba, bezpośrednie ich zetknięcie — i to nawet w
jednym i tym samym człowieku, w jednej i tej samej duszy. Rozróżnienia wartości moralnych
powstawały albo wśród warstw panujących, którym nie zbywało błogiego przeświadczenia,
co mianowicie dzieli je od poddanych — albo też wytwarzały się wśród podwładnych,
niewolników i ludzi na różnym stopniu zależności. W pierwszym razie, to znaczy, gdy
władający oznaczają pojęcie dobra, — jako coś wyróżniającego i określającego stopień
godności odczuwa się wzmożone, dumne wzloty duszy. Człowiek dostojny odsuwa precz od
siebie istoty, u których zachodzą objawy sprzeczne z owymi dumnymi, wzmożonymi stanami
duszy; gardzi niemi. A trzeba pamiętać, że w tej pierwszej odmianie morału przeciwieństwo:
dobre i liche znaczy tyle, co: dostojne i nikczemne : — przeciwieństwo dobre i zle innego jest
pochodzenia. Pod wzgardę podpada wszystko, co tchórzliwe, lękliwe, małostkowe, wszystko,
co zdąża do ciasno pojętej pożyteczności; pogardy również godzien jest człowiek podejrzliwy
o niewolniczem spojrzeniu, i pozwalająca poniewierać sobą psia odmiana człowieka, i
żebrzący pochlebca a przedewszystkiem kłamca: — zasadniczym dogmatem wszelkiej
arystokracyi jest przeświadczenie o kłamliwości gminu pospolitego. My prawdomówni — tak
zwali siebie ludzie szlacheckiego pochodzenia w starożytnej Grecyi. Leży to jak na dłoni, że
określenia wartości moralnych odnosiły się przedewszystkiem do człowieka, zaś dopiero w
drugim rzędzie i znacznie później poczęto, je przykładać także do postępków: i dlatego w
grube błędy popadają historycy moralności, którzy przyjmują za punkt wyjścia takie pytania,
jak: dlaczego litościwe uczynki bywają chwalone ? Człowiek odmiany dostojnej czuje, że od
niego zależy naznaczanie wartości; nie potrzebuje niczyjego przyzwolenia, rozumuje bowiem
: co dla mnie szkodliwe, to samo w sobie jest szkodliwe , i wie, że w jego mocy jest nadawać
wagę rzeczom, że dano mu tworzyć wartości. Czci to wszystko, co w sobie dostrzega; taki
morał jest uświetnieniem siebie samego. Nad wszystkiem góruje poczucie pełni, potęgi, co
pragnie się przelać, szczęścia, jakie daje wielkie wzmożenie, świadomość bogactwa, które
chciałoby się rozdarować i rozdać : — gdyż człowiek dostojny również pomaga
nieszczęśliwemu, nigdy wszakże lub prawie nigdy z litości, lecz z popędu, poczętego z
nadmiaru mocy. Człowiek dostojny czci w sobie mocarza i tego, co ma władzę nad sobą
samym, który umie mówić i milczeć, który z rozkoszą potrafi być dla siebie surowym i
twardym i ma cześć dla wszystkiego, co surowe i twarde. Twarde serce włożył mi Wotan w
piersi, brzmi jeden wiersz w prastarej skandynawskiej Sadze: ten okrzyk wydobył słusznie
poeta wprost z duszy dumnego Wikinga. Ludzie tego rodzaju chlubią się tem, że nie są
stworzeni, by powodować się litością: dlatego bohater Sagi, ostrzegając, dodaje: kto nie ma za
młodu twardego serca, u tego ono nigdy nie będzie twardem. Ludzie dostojni i chrobrzy,
ludzie tak myślący stoją najdalej od owego morału, co znamię etyki widzi przedewszystkiem
czy to we współczuciu, czy w działaniu dla drugich, czy wreszcie w desinteressement: wiara
w siebie samego, duma z siebie samego, głęboka niechęć i ironia dla zaparcia się siebie
samego, — oto cechy morału dostojnego, równie dla niego istotne, jak odcień lekceważenia i
niedowierzanie względem objawów współczucia i dobrego serca. — Tylko potężni umieją
czcić : to ich sztuka, to ich wynalazek. Głęboka cześć dla wieku i pochodzenia — cale
prawodawstwo opiera się, na tej dwojakiej czci — wiara i uprzedzenie na korzyść pokoleń
minionych i na niekorzyść przyszłych są typowemi znamionami morału ludzi silnych; i
odwrotnie — jest to już dostatecznym dowodem gminnego pochodzenia nowoczesnych idej,
że zwolennicy ich żywią prawie instynktową wiarę w postęp i przyszłość, a coraz bardziej
wyzbywają się czci dla wieku. W morale ludzi - władców niema nic przykrzejszego i nic
bardziej obcego dla współczesnych pojęć od zasady, że człowiek ma obowiązki tylko
względem sobie równych; że z istotami niższego rzędu, ze wszystkiem, co obce, może
postępować, jak mu się podoba, jak mu serce każe, w każdym razie poza dobrem i złem : —
do nich zaś zaliczyć należy współczucie i uczucia jemu podobne. Poczuwać się do obowiązku
i umieć przez długie czasy dochować wdzięczności oraz zemsty — ale jednej i drugiej tylko
wobec równych sobie —, umieć wytwornie się odwzajemnić, kierować się subtelnym
zmysłem w przyjaźni i uznawać konieczność posiadania nieprzyjaciół (jak gdyby po to, aby
byli korytami, odprowadzającemi uczucia zawiści, zawadyactwa i zuchwalstwa — w istocie
po to, iżby mogło się być dobrym przyjacielem): oto typowe znamiona morału dostojnego,
który nie jest morałem nowoczesnych idej, i dlatego w naszych czasach tak trudno go odczuć,
tak trudno go się dokopać i doszukać. — Inaczej przedstawia się drugi typ morału, morał
niewolników. Przypuśćmy, że zasady moralne tworzą uciemiężeni, uciśnieni, cierpiący,
zależni, siebie samych niepewni i znużeni: cóż będzie tedy odpowiadało ich pojęciom
wartości moralnych ? Prawdopodobnie objawi się pessymistyczna nieufność do warunków,
od których człowiek zależy, a może potępienie człowieka i tychże warunków. Niewolnicy
mają niechętne spojrzenia dla cnót ludzi możnych : są sceptyczni i nieufni, posiadają
subtelność nieufności względem wszystkiego, co dobre, co czczą potężni — , chcieliby
wmówić w siebie, że nawet szczęście tamtych nie jest prawdziwe. I odwrotnie: wywyższają i
blaskiem otaczają właściwości przeznaczone, by nieść ulgę istnieniu cierpiących: żywią
przeto cześć dla współczucia, dla przyjaznej, pomocnej dłoni, dla dobrego serca, cierpliwości,
pilności, pokory i serdeczności —, gdyż dla nich te właściwości są najpożyteczniejsze i
stanowią prawie jedyny środek, dzięki któremu można znieść brzemię istnienia. Morał
niewolniczy jest w istocie rzeczy morałem pożyteczności. Oto źródło, z którego wypłynęło
owo słynne przeciwieństwo dobrego i złego: — w złe przeradza się potęga i
niebezpieczeństwo, złem staje się w odczuwaniu niewolników wszelki odcień grozy,
pomysłowości i siły, nie podpadającej pod wzgardę. Zatem, wedle morału niewolników, złe
wzbudza trwogę; wedle morału władców, to właśnie jest dobre, co wzbudza i chce wzbudzać
trwogę, zaś człowiek lichy zasługuje na pogardę. Przeciwieństwa te dosięgają szczytu, gdy w
następstwie morału niewolniczego okazuje się wreszcie, że do dobrych wedle tego morału
przylgnęło coś, jakby cień lekceważenia — bardzo lekkiego zresztą i życzliwego
lekceważenia —, a to dlatego, że w sferze pojęć niewolników człowiek dobry musi
przedewszystkiem nie być człowiekiem niebezpiecznym: według nich jest on dobroduszny,
łatwo dający się oszukiwać, może nawet nieco głupi, un bonhomme. Wszędzie, gdzie morał
niewolniczy ma przewagę, objawia się skłonność do zbliżenia słów dobry i głupi. —
Wreszcie ostatnia i zasadnicza różnica: pożądanie swobody, instynkt szczęścia i subtelność w
odczuwaniu swobody stanowią równie dobrze niezbędne cechy moralności i morału
niewolników, jak artyzm i entuzyazm w uczuciu czci i oddania się są niezmiennymi
objawami arystokratycznego sposobu myślenia i osądzania wartości. — Z tego łatwo już
wyrozumieć, dlaczego miłość spotęgowana aż do męki — nasza wyłącznie europejska
właściwość — znakomitego niewątpliwie jest pochodzenia: powstała ona, jak wiadomo,
dzięki prowansalskim rycerzom-poetom, owym wspaniałym, pomysłowym ludziom radosnej
wiedzy (gai saber), którym Europa tak wiele i nieomal siebie samą zawdzięcza. —
  Do rzeczy, które człowiekowi dostojnemu najtrudniej może pojąć przychodzi, należy
próżność : gotów przeczyć jej istnieniu nawet tam, gdzie innego rodzaju człowiek wytyka ją
palcem. Dla niego nielada zagadnieniem jest wyobrazić sobie istoty, co chcą rozbudzić dobre
mniemanie o sobie, chociaż same go nie podzielają — a więc nie zaslugują też na nie —, i
które ostatecznie w to dobre mniemanie same wierzą. Wydaje się mu to w połowie tak
niesmacznem i siebie samego niegodnem, w drugiej zaś do tego stopnia barokowo
niemądrem, że radby widzieć w próżności wyjątek, że powątpiewa o jej istnieniu prawie
zawsze, gdy się o niej mówi. Powie naprzykład: mogę mieć mylne wyobrażenie o swej
wartości, a mimo to żądać, aby inni oceniali ją tak samo, jak ja — lecz nie jest to próżnością
(raczej pychą, a najczęściej tem, co ludzie zwą pokorą czy skromnością). Albo też: z wielu
powodów mogę się cieszyć, gdy ludzie mają o mnie dobre mniemanie; czy to dlatego, że ich
czczę i kocham i każdą ich radość podzielam, czy dlatego, że ich dobra o mnie opinia
utwierdza i wzmacnia moje własne o sobie wyobrażenie, czy wreszcie dlatego, że przynosi
lub zapowiada mi ona pożytek nawet w takich razach, gdy sam tego mniemania nie podzielam
— lecz to wszystko nie jest próżnością. Człowiek dostojny dopiero pod przymusem,
zwłaszcza z pomocą historyi zdoła zrozumieć, że od niepamiętnych czasów, i to we
wszystkich w jakimbądź stopniu zależnych warstwach ludu, człek pospolity był tylko tem, za
co uchodził: — że, nie nawykłszy, by sam naznaczać wartości, nie przypisywał też sobie
żadnej innej wartości okrom tej, jaką mu przyznawali jego panowie, (gdyż istotą praw
przysługujących władcom jest tworzyć wartości). I musimy uważać to za następstwo
potwornego atawizmu, że człek pospolity nawet w obecnych czasach czeka
przedewszystkiem na opinię o sobie, a potem jej instynktownie się poddaje: i to nie tylko
dobremu mniemaniu, ale także złemu i niesłusznemu (wystarczy naprzykład przypomnieć, jak
wierzące kobiety pod wpływem spowiedników oceniają siebie lub niedoceniają, jak zresztą
czyni to wogóle każdy wierzący chrześcianin pod wpływem nauki swego kościoła). Ów
pierwotnie dostojny i rzadki popęd do samoistnego osądu własnej wartości i do dobrego
mniemania o sobie, wobec powolnego rozwielmożnienia demokratycznego ładu rzeczy (a
także przyczyny tego ładu, mianowicie krzyżowania się rasy władców z rasa, niewolników),
staje się znowu coraz śmielszym i powszechniejszym: lecz będzie miał zawsze przeciw sobie
nawyknienie dawniejsze, ogólniejsze i głębiej zakorzenione, — i w zjawisku, zwanem
próznością, owo nawyknienie dawniejsze weźmie górę nad nowszem. Człowiek próżny
cieszy się z każdego dobrego mniemania, jakie o sobie usłyszy (zupełnie niezależnie od tego,
czy to mniemanie wyjdzie mu na korzyść i czy jest słuszne lub niesłuszne), podobnie jak
cierpi z powodu każdej złej opinii: gdyż człowiek próżny poddaje się jednemu i drugiemu
mniemaniu, czuje, że musi im się poddać, zniewolony odzywającym się w nim
najdawniejszym instynktem uległości. — W krwi człowieka próżnego odzywa się niewolnik,
reszta przebiegłości niewolniczej, — a ileż to z niewolnika pozostało jeszcze po dziś dzień
naprzykład w kobietach! — co chciałaby wyłudzić dobre mniemanie o sobie; i w tem także
jest coś z niewolnika, że człowiek próżny zaraz pada przed opinią na twarz, jak gdyby jej sam
nie wywołał. — Powtarzam raz jeszcze: próżność jest atawizmem.
 Każda odmiana wytwarza się, każdy typ wzmacnia się i potężnieje w długiej walce z tym
samymi niepomyślnymi warunkami. I na odwrót
 wiadomo z doświadczenia hodowców, że gatunki, które mają zbytnią obfitość pożywienia, i
wogóle bywają otaczane nadmierną troskliwością i opieką, objawiają natychmiast gwałtowną
skłonność do tworzenia nowych odmian swojego typu i obfitują w dziwy i potworności (w
potworne również wady). Przyjrzyjmy się teraz arystokratycznemu gminowładztwu,
naprzykład którejkolwiek starogreckiej Polis albo Wenecyi, co nie były niczem innem, jak
mniej lub więcej dobrowolnemi instytucyami, zmierzającemi do wyhodowania pewnego
rodzaju ludzi: znajdujemy tam ludzi, którzy mogą liczyć tylko na siebie, ludzi, którzy chcą
zapewnić przewagę swej odmianie, a chcą najczęściej dlatego, że muszą pod straszliwą grozą
wytępienia. Tu brak owej pomyślności, tu niema tego nadmiaru i tej opieki, co tak bardzo
sprzyjają tworzeniu nowych odmian; istniejąca w takich warunkach odmiana ludzka czuje
potrzebę niezmienności, jako coś, co właśnie li tylko dzięki swej surowości, jednolitości i
prostocie formy może ostać się i utrwalić w nieustannych walkach z sąsiadami i ze
zbuntowanymi albo grożącymi buntem ujarzmionymi ludami. Najróżnorodniejsze
doświadczenia uczą ją, jakim to przed innemi właściwościom zawdzięcza, że na przekór
wszystkim bonom i ludziom jeszcze istnieje, że jeszcze zwycięża : właściwości te zwie
cnotami i wylącznie te cnoty krzewi. A czyni to z nieubłaganą surowością, ba, żąda
surowości; wszelki morał arystokratyczny nie zna pobłażania w wychowaniu młodzieży, w
rozporządzaniu kobietami, w zwyczajach małżeńskich, w stosunku ludzi młodych do
starszych wiekiem, w prawodawstwie karnem (które zwraca się tylko przeciw
wyrodniejącym): dla niego nawet brak pobłażliwości jest cnotą, której daje nazwę,
sprawiedliwości. W ten sposób utrwala, się, przez pokolenia typ o nielicznych lecz
niezmiernie wyrazistych rysach, odmiana ludzi surowych, wojowniczych, roztropnych i
milczących, stanowczych i skrytych (a co za tem idzie, najsubtelniej wrażliwych na czar i
wszelkie nuances towarzyskości). Jak już wyżej powiedziano, nieustanna walka z tymi
samymi niepomyślnymi warunkami jest przyczyną wzmagania się, i potężnienia typu.
Wkońcu nastaje jednak chwila niczem niezamąconej pomyślności, niezmierne wytężenie
zwalnia się; zabrakło, dajmy na to, nieprzyjaciół wśród sąsiadów, a środków do życia, nawet
do używania życia, jest nieprzebrana obfitość. Naraz rozluźniają się pęta i przymus
dawniejszej dyscypliny : nie jest już nieodzowną, nie jest koniecznym warunkiem istnienia,
— gdyby nadal miała trwać jednak, to chyba jako forma zbytku, jako zamiłowanie do
archaizmu. I nagle jawią się na widowni w nieprzebranem mnóstwie i wspaniałości nowe
odmiany, z których jedne zdążają ku wszystkiemu, co wyższe, wytworniejsze i niezwyklejsze,
inne zaś ukazują się pod formami zwyrodnienia i potworności; jednostka poważa się być
jednostką i wyróżniać się wśród innych. W takich zwrotnych momentach dziejowych
występują obok siebie, często zaś zwikłane i splątane wzajem ze sobą, przedziwne
różnorodne objawy wybujałości i rozrostu, przypominające dziewicze prabory;
współzawodnictwo w rozrastaniu się w tropikalnem bieży tempie, poczyna się straszliwie
szerzyć zagłada i dobrowolne dążenie ku niej, a to dzięki dzikiemu ścieraniu się gdyby
wybuchających egoizmów, co wśród wzajemnych zapasów o słońce i światło nie znajdują już
w dotychczasowym morale ani kresu, ani hamulca, ani zmiłowania. Morał ten był właśnie
przyczyną olbrzymiego nagromadzenia siły, powodującej owo groźne napięcie łuku, — teraz
jest, teraz staje się on przeżytym. Nastaje chwila niebezpieczna i tajemnicza, w której
pełniejsze, różnorodniejsze i roz lewniejsze życie usuwa ze swej drogi dawny morał; w takich
warunkach istniejąca jednostka widzi się zniewoloną do stworzenia swego własnego
prawodawstwa, do wynalezienia własnych pomysłów i fortelów gwoli zachowaniu,
wywyższeniu i wybawieniu siebie samej. Na każdym kroku nowe poco? i nowe jak? — już
niema formuł ogólnych; nieporozumienie i pogarda idą z sobą w parze; upadek, zepsucie i
rozpasane żądze wiążą się w straszliwe sploty; geniusz rasy przelewa się ze wszystkich rogów
obfitości dobrego i złego; następuje złowrogie spotkanie wiosny i jesieni, pełne nowych ponęt
i tajemniczości, właściwej poczynającemu się i jeszcze niewyczerpanemu, nieznużonemu
zepsuciu. I znów pojawia się niebezpieczeństwo, ta macierz moralności, znów grozi wielkie
niebezpieczeństwo, tym razem przeniesione na jednostkę; przejawia się wszędzie : w bliźnim
i przyjacielu, na ulicy, we własnem dziecku, we własnem sercu, we wszystkich
najosobistszych, najtajniejszych drgnieniach chcenia i woli. Cóż tedy mają głosić moraliści,
współcześni takiej epoce ? Oto odkrywają ci bystrzy spostrzegacze i stróże, że wszystko ma
się ku końcowi, że wszystko dokoła nich psuje się i swem zepsuciem zakaża, że nic nie ostoi
się do pojutrza, prócz jednej jedynej odmiany człowieka, nieuleczalnie miernego człowieka.
Tylko mierni mają widoki dalszego trwania, dalszego rozmnażania się, — oni jedni są ludźmi
przyszłości, oni jedni pozostaną; bądźcie jako oni! bądźcie miernymi! staje się odtąd jedynym
morałem, co jeszcze ma sens, który jeszcze znajduje posłuch. — Lecz to tak trudno go głosić,
ten morał mierności! — toć przyznać się nie wolno mu nigdy, czem jest i czego chce! musi
kazać o umiarkowaniu, o godności, o obowiązkach, o miłości bliźniego, — i trudno mu,
zaiste, ukryć ironię! —
  Istnieje instynkt godności, co przed wszystkiem innem jest już dostateczną oznaką wysokiej
godności własnej; istnieje rozkosz, polegająca na nuances poszanowania, która pozwala się
domyślać dostojnego pochodzenia i dostojnych nawyknień. Wytworność, dobroć i wzniosłość
duszy ludzkiej bywają wystawione na niebezpieczną próbę, gdy obok niej przesuwa się coś,
co jest najpierwszej godności, ale jeszcze nie otoczone grozą powagi, chroniącej przed
natrętnemi zetknięciami i potrąceniami : coś, co jak żywy kamień probierczy idzie swą drogą,
niewyróżnione, nieodkryte, doświadczające i może umyślnie utajone za zasłoną i pod
przebraniem. Dla kogo badanie dusz ludzkich stało się przedmiotem studyów i ćwiczenia, ten
niejednokrotnie posłuży się świadomie następującym fortelem, aby ustalić ostateczną wartość
jakiejś duszy ludzkiej, by oznaczyć nieodmienny, wrodzony jej stopień godności: oto wystawi
na próbę jej instynkt poszanowania diference engendre haine: pospolitość niektórych
naturystyska nagle jak brudna woda na widok jakiegoś świętego naczynia, jakiejś
kosztowności z zamknionych skrzyń, jakiejś księgi ze znamionami wielkiego losu; i na
odwrót zdarza się zauważyć z mimowolnego zmilknienia, z wahającego spojrzenia i
powstrzymania wszelkich gestów, iż czyjaś dusza czuje bliskość rzeczy najczcigodniejszych.
Sposób, w jaki dotychczas utrzymuje się w Europie poszanowanie dla Biblii, jest może
najprzedniejszą cząstką kultury i wyszlachetnienia obyczajów, jaką Europa zawdzięcza
chrześciaństwu; takie księgi głębi i ostatecznej doniosłości potrzebują na swą ochronę
płynącej od zewnątrz tyranii powagi, potrzebują jej, aby trwać przez tysiąclecia, konieczne do
ich wyczerpania i zgłębiania. I wiele osiągnięto, skoro wreszcie udało się wykształcić w
szerokich tłumach (w płytkich głowach i wiercipiętach wszelkiego rodzaju) owo poczucie, że
nie wszystkiego dotykać im wolno : że są święte zdarzenia, przed któremi powinny zzuć
obuwie i nie zbliżać się do nich z nieczystemi rękoma; — w tem objawia się nieledwie
najwyższe ich podniesienie w sfery człowieczeństwa. Na odwrót, niemasz może nic
wstrętniejszego w tak zwanej inteligencyi, w zwolennikach nowoczesnych idej, niż ich
wyzucie ze wstydu tudzież nieskrępowana bezczelność oczu i rąk, któremi wszystkiego
dotykają, wszystko badają, wszystko ślinią; i kto wie, czy u prostego ludu, u chłopów, nie
przejawia się dzisiaj względnie wyższa wytworność smaku i taktu w poszanowaniu, niż u
inteligencyi, u czytającego dzienniki półświatka ducha.
  Z niczyjej duszy niepodobna zetrzeć tego, czemu przodkowie najchętniej i najczęściej się
oddawali: czy to tego, że byli skrzętnymi, oszczędnymi pracownikami i stanowili sprzęt
nieodłączny od biurka i skrzyni z pieniędzmi, po mieszczańsku skromni w swych żądzach i
równie skromni w swych cnotach; czy tego, że życie ich upływało od świtu do wieczora na
rozkazywaniu i że całą duszą byli oddani twardym rozrywkom, a przytem niemniej może
twardej odpowiedzialności i obowiązkom; czy wreszcie tego, że, złożywszy w dani prastare
przywileje rodu i dziedzictwa, poświęcili życie wyłącznie swej wierze — swemu Bogu, —
zniewoleni przez nieubłagane i subtelne sumienie, wzdragające się przed wszelkim
kompromisem. Wprost niepodobna przypuścić, aby w człowieku nie tkwiły właściwości i
upodobania jego rodziców i antenatów: chociażby oczywistość przeczyła pozornie temu. I to
jest problematem rasy. Wiedząc cośkolwiek o rodzicach, można już snuć wnioski o dziecku:
dajmy na to, plugawa niewstrzemięźliwość, pokątna zawiść, prostackie wdzieranie się w
nieswoje prawa — ta łączna trójca, stanowiąca po wszystkie czasy istotę gminnego typu, musi
przejść na dziecko z taką samą pewnością, jak zepsuta krew; i z pomocą najlepszego
wychowania i wykształcenia udaje się osiągnąć zaledwie pozory, przysłaniające
dziedziczność tego rodzaju. — A do czegóż innego zmierza dzisiejsze wychowanie i
wykształcenie ! W naszej wielce demokratycznej, chcę powiedzieć, gminnej epoce,
wychowanie i wykształcenie musi być w istocie rzeczy sztuką pozorów — by łudzić co do
pochodzenia i dziedzicznego chamstwa ciała i duszy. W naszych czasach, nawet pedagog, co
nauczałby przedewszystkiem szczerości, któryby swych wychowanków nieustannie nakłaniał:
bądźcie szczerzy ! bądźcie naturalni ! nie chciejcie wydawać się innymi, niż jesteście ! —
nawet taki cnotliwy i dobroduszny osioł nauczyłby się po pewnym czasie uciekać do owej
horacyuszowskiej furca, aby naturam expellere: a z jakim skutkiem? motłoch usgut recurret.
—
  Pod grozą obrażenia niewinnych uszu utrzymuję, że egoizm stanowi istotne znamię duszy
dostojnej; a przez egoizm rozumiem ową niewzruszoną wiarę, że takiej istocie, jaką my
jesteśmy, inne istoty z natury rzeczy muszą podlegać, i że powinny dla niej się poświęcać.
Dusza dostojna przyjmuje ten rys znamienny swojego egoizmu bez najlżejszego
powątpiewania tudzież bez uczucia srogości, przymusu czy samowoli, raczej jako coś, co
znajduje uzasadnienie w przedwiecznym ładzie wszechrzeczy: — i gdyby szukała nazwy dla
tej swojej właściwości, pewnoby rzekła, że to prosta sprawiedliwość. Pod naciskiem
skrupułów, utrzymujących ją z początku w niepewności, wyznaje przed sobą, że są ludzie,
zrównani z nią prawami; lecz, załatwiwszy się raz z tem zagadnieniem godności, zachowuje
się śród sobie równych i równouprawnionych z tą samą pewnością w odcieniach skromności i
subtelnego poszanowania, z jaką postępuje wobec siebie samej, — zgodnie z przyrodzoną
mechaniką ciał niebieskich, którą się rządzą wszystkie gwiazdy. Ta wytworność, to
ograniczanie własnej istoty w stosunkach z równymi sobie jest u niej li jednym więcej
objawem egoizmu — każda gwiazda jest takim egoistą — : w nich i w prawach, które im
przyznaje, czci ona siebie samą i nie wątpi, że wymiana praw i grzeczności, jako istota
wszelkich stosunków towarzyskich, należy również do naturalnego ładu rzeczy. Dusza
dostojna kieruje się w dawaniu i przyjmowaniu leżącym na jej dnie namiętnym i drażliwym
instynktem wzajemności. Pojęcie łaska niema inter pares sensu i nie cieszy się dobrą opinią;
istnieje podobno subtelny sposób ni to poddawania się darom, spływającym z góry, i spijania
ich jak kropel deszczu spragnionemi usty: lecz do takiej sztuki i postępowania dusza dostojna
nie posiada zupełnie zdolności. Jej egoizm stanowi w takich razach przeszkodę : wogóle
niechętnie spogląda ona w górę, - patrzy albo przed siebie zwolna i poziomo, albo też z góry:
— czuje, że sama jest na wyżynach.—
  Tylko ten może poważać naprawdę, kto siebie samego nie szuka. — Goethe w liście do
radcy Schlossera.
 Chińczycy mają przysłowie, które matki wpajają dzieciom zawczasu: siao-sin, umniejsz swe
serce ! W tem objawia się charakterystyczny pociąg, właściwy starzejącym się kulturom: nie
wątpię, że Grek starożytny także i w nas, dzisiejszych europejczykach, rozpoznalby
przedewszystkiem umniejszenie własnej naszej istoty, — i już dla tego samego nie
przypadlibyśmy mu do smaku. —
 Czemże wreszcie jest pospolitość? — Słowa są głosowymi znakami pojęć, pojęcia zaś mniej
lub więcej dokładnymi znakami obrazowymi często i społem powtarzających się wrażeń,
grup tych wrażeń. Używanie tych samych słów jeszcze nie wystarcza, by nawzajem się
rozumieć: prócz tego potrzeba posługiwać się także temi samemi słowami na określenie tego
samego rodzaju doświadczeń duchowych, wreszcie potrzeba wzajemnej wspólności
doświadczenia. Dlatego ziomkowie rozumieją się snadniej, niż przedstawiciele różnych
narodowości, którzy się posługują jednakim językiem; czyli, gdy ludzie przez długi czas żyją
obok siebie w podobnych warunkach (klimatu, ziemi, niebezpieczeństw, potrzeb i pracy),
tworzy się coś, co się rozumie, naród. We wszystkich duszach jednaka ilość często
powtarzających się wrażeń wzięła górę nad wrażeniami, które zdarzają się rzadziej: w
zakresie wrażeń pierwszego rodzaju porozumienie odbywa się szybko i z biegiem czasu coraz
szybciej — historya mowy ludzkiej, to historya procesu skracania —; ta szybkość
porozumiewania się sprawia, że ludzie łączą się coraz ściślejszymi węzłami. Im większa
groza niebezpieczeństwa, tem większa potrzeba szybkiego i łatwego porozumienia się co do
rzeczy grożących; unikać nieporozumienia w chwili niebezpieczeństwa, oto warunek, bez
którego ludzie we wzajemnych stosunkach żadną miarą obyć się nie mogą. Jeszcze każdy
stosunek przyjazny czy miłosny daje sposobność do następującej próby: żadnemu z nich nie
można przepowiadać dłuższego trwania, o ile się spostrzeże, że z dwóch przyjaciół czy
dwojga kochanków jedno, przy tych samych słowach, czuje, myśli, przewiduje, pragnie i
obawia się inaczej niż drugie. (Ów dobroczynny geniusz, co tak często osoby różnej płci
powstrzymuje od przedwczesnych związków wbrew podszeptom zmysłów i serca, to obawa
wiekuistego nieporozumienia — a nie jakiś tam schopenhauerowski geniusz rodzaju—). Jakie
grupy wrażeń w pewnej duszy najwcześniej się budzą, odzywają i nad innemi górę biorą, to
rozstrzyga o całkowitej hierarchii jej wartości, to określa ostatecznie jej pojęcie dobrego. Z
ocen i sądów człowieka można domyślać się poniekąd struktury jego duszy, tudzież tego, co
uznaje ona za warunek swego istnienia, za istotną swą potrzebę. A jeżeli teraz przyjmiemy, że
niebezpieczeństwo po wszystkie czasy zbliżało do siebie tylko takich ludzi, którzy mogli
wyrazić za pomocą podobnych znaków podobne potrzeby i podobne wrażenia, to okaże się
ostatecznie, że ze wszystkich mocy, które dotychczas powodowały człowiekiem, zdolność
łatwego uwiadamiania się o niebezpieczeństwie, czyli w istocie rzeczy zdolność doznawania
jeno zwyczajnych i pospolitych wrażeń, musiała być najpotężniejszą. Ludzie podobniejsi,
ludzie zwyklejsi mieli i mają zawsze przewagę, natomiast niezwyklejsi, doborowsi,
niepospolitsi, trudniej zrozumiali, popadają łatwo w osamotnienie, ulegają dla swojego
odosobnienia zagładzie i rozradzają się tylko w rzadkich wypadkach. Należałoby użyć
niesłychanych sił hamujących, by powstrzymać ten naturalny arcynaturalny progressus in
simile, ten postępowy rozwój rodzaju ludzkiego w kierunku wszystkiego, co podobne,
zwyczajne, poziome, stadne — pospolite!s
 Im częściej psycholog — psycholog z urodzenia, z musu, znawca dusz ludzkich —
podejmuje się badania niezwyklejszych wypadków i niezwykłejszych ludzi, tem większe
grozi mu niebezpieczeństwo zadławienia się współczuciem: i trzeba mu więcej niż innym
ludziom hartu i wesołości. Gdyż skażenie i zagłada ludzi wyższych, dusz, niezwykłej
ukształtowanych jest prawidłem: straszne to, mieć wiecznie prawidło takie przed oczyma.
Przeróżne udręczenia psychologa, który to prawidło zagłady odkrył, który tę zbiorową
wnętrzną nieuleczalnosć wyższego człowieka, to wiekuiste za późno! w każdem znaczeniu
tego słowa, najpierw w jednym wypadku, a potem z kolei prawie wszędzie odnalazł, i to po
przez wszystkie epoki dziejowe, — mogą sprawić, że pewnego dnia zwróci się on, pełen
goryczy, przeciw własnemu losowi i pokusi się o zniszczenie własnej istoty, — że sam się
zepsuje. Prawie u wszystkich psychologów można zauważyć zdradliwą skłonność i
zamiłowanie do obcowania z ludźmi powszednimi, ludźmi porządnymi: przez to wyjawia się,
że im samym potrzeba ukojenia, że trzeba im czegoś w rodzaju zapomnienia i ucieczki od
wszystkiego, do czego ich własne spostrzeżenia i analizy oraz własne przyniewala rzemiosło.
Taki psycholog lęka się swej pamięci. Zdanie innych ludzi przywodzi go łatwo do milczenia:
z niewzruszonem obliczem przysłuchuje się, jak inni czczą, podziwiają, kochają i
przebóstwiają tam, gdzie on widział, — albo stara się ukryć jeszcze swą oniemiałość,
przechylając się stanowczo na stronę pierwszego lepszego powierzchownego sądu. A
paradoksalność jego stanowiska może się stać niesłychaną do tego stopnia, że właśnie w
takich razach, w jakich nauczył się wielkiego współczucia i razem wielkiej pogardy, ogół
wykształcony i marzyciele uczą się głębokiego poszanowania, — poszanowania dla wielkich
mężów i przedziwnych istot, gwoli którym ludzie błogosławią i dochowują czci ojczyźnie,
światu całemu, godności człowieczeństwa, sobie samym, i których stawia się młodzieży jako
przykład, jako wzór... I kto wie, czy we wszystkich niezwyczajnych wypadkach nie bywało
zawsze tak samo: że tłum korzył się przed bożyszczem, a to bożyszcze było jeno biednem
zwierzęciem ofiarnem! Powodzenie było zawsze największem kłamstwem, — a nawet dzieło
jest powodzeniem; wielki mąż stanu, zdobywca czy odkrywca występuje w twórczości swej
przebrany do niepoznania: dzieło artysty, dzieło filozofa wynajduje dopiero tego, który jest
jego twórcą, który miał je stworzyć; wielcy mężowie, ci sami, którzy stanowią przedmiot
uwielbienia, są poza tem małymi lichymi poematami; w świecie wartości historycznych
panuje fałszerstwo monety. Ci wielcy poeci, naprzykład w rodzaju Byron'a, Musset'a, Poe'go,
Leopardi'ego, Kleisfa, Gogola (nie śmiem wymienić większych imion, lecz mam je na myśli),
— tacy, jakimi są lub może być muszą: ludzie chwili, entuzyastyczni, zmysłowi, dziecinni,
lekkomyślni i skwapliwi równie w podejrzliwości jak w ufności; ludzie chcący zazwyczaj
utuić jakieś pęknięcie swej duszy; niejednokrotnie mszczący się swojemi dziełami za
wewnętrzne splamienie, niejednokrotnie w swych wzlotach szukający ucieczki przed nazbyt
wierną pamięcią, niejednokrotnie zbłąkani na Molach i prawie w nich zakochani, aż stają się
wreszcie czemś na podobieństwo błędnych ogników nad bagnami a udają gwiazdy — lud
nazywa ich wówczas idealistami —; niejednokrotnie walczący z przewlekłym wstrętem, z
powracającem widziadłem niewiarą, co ich ostudza, zmusza łaknąć glorii i paść się wiarą w
siebie z rąk upojonych pochlebców: — jakiem że udręczeniem są ci wielcy artyści i wogóle
ludzie wyżsi dla tego, który ich wreszcie odgadli Stąd, takie to zrozumiale, że właśnie kobiety
— kobiety, które mają dar jasnowidzenia w świecie bólu i, niestety, ponad swe wątłe siły
pragną nieść pomoc i ratunek — darzą ich tak łatwo owymi wybuchami bezgranicznego
ofiarnego współczucia, którego tłum, przedewszystkiem tłum czcicieli, nie rozumie i
prześciga się w pełnych zaciekawienia i dowolności komentarzach. To współczucie przecenia
zawsze swoje siły: kobieta sądzi rada, że miłość wszystko może, — to jej charakterystyczny
przesąd. Ah, ten tylko, kto zna serce ludzkie, domyśla się, jak biedną, bezsilną,
pretensyonalną, omylną i raczej niszczącą niż ocalającą jest nawet najlepsza, najgłębsza
miłość! — Być może, iż pod świętą legendą i przebraniem o życiu Chrystusowem kryje się
przebolesne męczeństwo odgadnionej miłości: męczeństwo najniewinniejszego i
najpożądliwszego serca, co żadną miłością ludzką nasycić się nie mogąc, chciało być
kochanem, domagało się miłości i nic ponadto, zaś przeciwko tym, którzy mu jej odmawiali,
wzbierało okrucieństwem, szalem, zapamiętaniem; może to dzieje nienasyconego i
niedosyconego miłością: by ukarać tych, którzy go kochać nie chcieli, musiał wynaleść
piekło, — wkońcu, poznawszy miłość ludzką, musiał wynaleść bóstwo, które całe jest
miłością, zdolnością miłowania, — które lituje się nawet nad miłością ludzką, że taka biedna i
niewiedzach Kto tak czuje, kto tyle wie o miłości —, ten szuka śmierci.— Lecz poco
rozmyślać o takich bolesnych rzeczach? Oczywiście, jeśli się nie musi —
  Duchowa wyniosłość i wstręt każdego człowieka, co głęboko cierpiał — aż tego, jak
głęboko człowiek cierpieć zdolen, oznaczyć można do pewnego stopnia szczebel jego
dostojeństwa —, właściwa mu okropna pewność, która jego duszę do rdzenia przepaja i
zabarwia, że dzięki swemu cierpieniu więcej wie, niż najrozumniejsi i najmędrsi wiedzieć
mogą, że jest znany i był kiedyś jak u siebie w mnogich, dalekich, straszliwych światach, o
których wy nic nie wiecie! — ta duchowa milcząca wyniosłość cierpiącego, ta duma
wybrańca poznania, Wtajemniczonego, omal przeznaczonego na ofiarę, potrzebuje
wszystkich form przebrania, by uchronić się przed dotknięciem natrętnych i litościwych rąk i
wogóle przed wszystkiem, co mu nie dorównywa bólem. Wielkie cierpienie wydostojnia,
oddziela, jedną z najwytworniejszych form przebrania jest epikureizm i pewnego rodzaju
niedbale okazywane męstwo upodobań, które lekko zbywa cierpienie i opiera się
wszystkiemu, co smutne i głębokie. Bywają ludzie weseli, którzy się posługują wesołością,
gdyż dzięki jej mogą być mylnie rozumiani; — oni chcą, by ich mylnie rozumiano. Są ludzie
nauki, którzy posługują się nauką, bo nauka użycza im pozorów pogody, bo naukowość
upoważnia do wniosku, iż człowiek jest powierzchowny: — a oni chcą, aby o nich
wyprowadzano fałszywe wnioski. Bywają harde bezczelne duchy, co chciałyby ukryć i
zaprzeczyć, że są pękniętemi, dumnemi, nieuleczalnemi sercami (cynizm Hamleta —
przykład Galiani'ego), a niekiedy nawet niedorzeczność może się stać maską dla nieszczęsnej,
nazbyt przeświadczonej świadomości. — Z tego wypływa, iż rzeczą szlachetniejszej dobroci
jest mieć poszanowanie dla maski i w niewłaściwych razach nie pozwalać sobie na
psychologię i ciekawość.
 Nic dwóch ludzi nie dzieli tak głęboko, jak rozmaity zmysł i poziom czystości duchowej. Na
nic nie zda się w tym razie ani poczciwość, ani wzajemna użyteczność, ani wzajemna
życzliwość: ostatecznie okazuje się, że nie mogą się znieść ! Najwyższy instynkt czystości
pogrąża tego, kto go posiada, w najdziwniejszem i najniebezpieczniejszem osamotnieniu,
czyniąc zeń świętego: albowiem świętość polega właśnie na najwyższem przeduchowieniu
tego instynktu. Coś, jak gdyby przeświadczenie nieopisanie pełnej błogości, jaką daje kąpiel,
coś, gdyby żądza i pragnienie, które nieustannie żenią duszę z ciemności nocy w światłość
poranku, z zamroczą, z zasępienia w światy jasności, świetności, głębi i wytworności —: taki
popęd nie tylko wyróżnia — gdyż popęd to dostojny —, lecz i oddziela. — Współczucie
świętego to współczucie dla brudu we wszystkiem, co ludzkie arcyludzkie. Ale są szczeble i
wyżyny, na których współczucie nawet przez niego samego odczuwane bywa jako zmaza i
brud...
  Znamiona dostojności: nigdy o tem nie myśleć, aby swe obowiązki zepchnąć do rzędu
obowiązków pierwszego lepszego; nie chcieć się wyrzec ni podzielić swą
odpowiedzialnością; swe przywileje i praktykowanie tychże zaliczać do swych obowiązków.
  Człowiek dążący do wielkości uważa każdego, spotkanego na swej drodze, albo za środek,
albo za zwłokę i przeszkodę — albo za tymczasowe wezgłowie. Właściwa mu, wysoce
rozwinięta dobroć względem bliźnich jest dopiero wtedy możliwą, gdy stanie na swej
wyżynie i włada. Niecierpliwość i przeświadczenie, że do tej chwili zawsze był skazany na
granie komedyi — gdyż wojna nawet jest komedyą i ukrywa w sobie coś innego, podobnie
jak każdy środek ukrywa w sobie cel —, psują mu wszelki stosunek towarzyski: ta odmiana
człowieka zna samotność oraz najstraszliwsze jej trucizny.
  Problemat oczekujących. — Trzeba do tego szczęśliwych okoliczności i wielu rzeczy
nieobliczalnych, aby człowiek wyższy, w którym śpi rozwiązanie jakiegoś problematu, we
właściwą porę przystąpił do działania, aby w porę wybuchnął, jakby rzec można. Zazwyczaj
to nie następuje, i we wszystkich zakątkach kuli ziemskiej siedzą oczekujący, którzy ledwie
wiedzą, że oczekują, zaś prawie nie zdają sobie sprawy, że czekają napróźno. Niekiedy także
pobudka, ów przypadek, który zezwala na działanie, przybywa zapóźno, — kiedy
bezczynność strawiła już najlepsze lata młodości i siły; a czyż to jeden—właśnie, gdy się
zerwał — przekonał się z przerażeniem, że członki jego posnęły, a dusza już za ciężka!
Zapóżno - powiedział, zwątpiwszy o sobie, i od tej chwili stał się na zawsze nieużytecznym.
— Czyżby w dziedzinie geniuszu, Rafael bez rąk, powiedzenie pojęte w najszerszem
znaczeniu, mial być nie wyjątkiem, lecz regułą? — Geniusz nie jest snadź wcale taką
rzadkością; rzadkiemi są tylko owe pięćset rąk, których potrzeba, aby
  stosowną porę — ujarzmić, aby przypadek wziąć za łeb !
  Kto nie chce widzieć wielkości jakiegoś człowieka, ten tem baczniej dopatruje się w nim
wszystkiego poziomego i powierzchownego, — i sam przez to się odsłania.
  Wszelkiego rodzaju urazy i poszkodowania znosi o wiele lepiej dusza niższa, pospolitsza,
niż dusza dostojniejsza. Niebezpieczeństwa tej ostatniej muszą być większe, a
prawdopodobieństwo,- że spotka ją nieszczęście i zagłada, dla różnorodności jej warunków
życiowych, jest wprost ogromne. — Jaszczurce odrasta ucięty palec; człowiekowi nie. —
  — Fatalnie! Znowu ta sama bistorya! Gdy wybudujemy dom, mimo woli robimy
spostrzeżenie, że nauczyliśmy się przy nim czegoś, co koniecznie należało wiedzieć, zanim
rozpoczęło się budować. Wiecznie niemile zapóźno! — Melancholia wszystkiego
dokonanego !
  — Ktoś ty, wędrowcze? Widzę, jak idziesz swoją drogą, bez szyderstwa, bez miłości, z
nieodgadnionemi oczyma, wilgotny i smutny jak ołowianka, która nienasycona powraca z
każdej głębi na światło dzienne — czegóż szukała na dnie? — z piersią, co nie wzdycha, z
usty, skrywającemi odrazę, z ręką, co już tylko zwolna sięga: ktoś ty ? coś czynił? Wypocznij
tutaj: to miejsce każdego darzy gościnnością, — odetchnij! A choćbyś był nie wiedzieć kim:
czego pragniesz teraz? Co może ci przynieść ulgę? Powiedz tylko: wszystko, co mam, oddam
ci! — Ulgę? ulgę? Oh, ciekawski, co też ty mówisz! Lecz daj mi, proszę — — Co? co?
powiedz! maskę! Drugą maskę! — — Jeszcze jednej
  Ludzie bardzo smutni zdradzają się, gdy są szczęśliwi: mają właściwy sobie sposób
przyjmowania szczęścia, jakby je chcieli z zazdrości zadławić i zdusić, — ach, wiedzą aż
nadto dobrze, że ich odbiegnie !
   Źle, bardzo źle! Jakto? czyż on się nie —cofa? — Tak jest! Lecz wasze skargi dowodzą, że
źle go rozumiecie. Cofa się jak człowiek, biorący rozpęd do wielkiego skoku. — —
  — Czy mi kto uwierzy? — lecz żądam, by mi wierzono: zawsze myślałem o sobie tylko źle,
i to bardzo rzadko, tylko z przymusem, zawsze bez zapału do rzeczy, zawsze z myślą skłonną
do poniechania siebie, zawsze bez wiary w wynik, a to dzięki nieprzezwyciężonej niewierze
w możność poznania siebie samego, niewierze, co zawiodła mnie tak daleko, iż nawet w
pojęciu 'bezpośredniego poznania, na które pozwalają sobie teoretycy, odczuwam contradictio
in adjecto: — ten fakt jest omal najgruntowniejszym pewnikiem w rzędzie wiadomości mych
o sobie. Musi być we mnie coś w rodzaju odrazy do wiary w określone mniemania o sobie. —
  A może tai się w tem jaka zagadka? Prawdopodobnie; lecz nit szczęście jest to orzech nie
dla mych własnych zębów. — A może w ten sposób wyjawia się species, do której należę? —
Lecz nie przede mną: acz byłoby to niezmiernie dla mnie samego pożądane —
 — Cóż ci się stalo? — Czyż ja wiem — odrzekł wahająco — może mi Harpie przeleciały
nad stołem. — Zdarza się dzisiaj niekiedy, że człowiek łagodny, umiarkowany i panujący nad
sobą, nagle wpada w szał, tłucze talerze, wywraca stół, krzyczy, wścieka się, obraża
wszystkich — i wkońcu odchodzi zawstydzony, zły na siebie, — dokąd? poco? Aby opodal
umrzeć z głodu? Aby zadławić się własnemi wspomnieniami? — Kto ma żądze wysokiej i
wybrednej duszy, kto nieczęsto znajduje stół dla siebie nakryty i przygotowane pożywienie,
temu po wszystkie czasy grozi wielkie niebezpieczeństwo: lecz w naszych czasach jest ono
wprost niesłychane. Wrzucony w hałaśliwą i gminną epokę, z którą nie potrafi jeść z jednej
misy, może bardzo łatwo umrzeć z głodu j pragnienia! albo — jeżeli ostatecznie przecież się
dorwie — zginąć z nagłego wstrętu. — Prawdopodobnie wszyscy siadywaliśmy już przy
stołach, za którymi nie wiedzieliśmy, co począć ze sobą; a właśnie najwyżsi duchem między
nami, których najtrudniej wyżywić, znają ową niebezpieczną dyspepsia, wynikającą z nagłego
przejrzenia i rozczarowania do strawy i sąsiedztwa przy stole — ów wstręt poobiedni.
 Jest to objawem wytwornego i razem dostojnego panowania nad sobą, chwalić, jeśli wogóle
chce się chwalić, tylko w takich razach, gdy się na coś nie zgadzamy: — w innym razie
znaczyłoby to chwalić siebie samego, co jużcić sprzeciwia się dobremu smakowi. —
Wprawdzie tego rodzaju panowanie nad sobą daje przewyborny powód i pobudkę do tego,
aby nas ustawicznie źle rozumiano. Zatem, by pozwolić sobie na ten istny zbytek smaku i
moralności, trzeba żyć nie pośród ciemięgów duchowych, lecz śród ludzi, między którymi
nawet nieporozumienia i pomyłki dzięki swej subtelności rozweselić jeszcze mogą — inaczej
coś podobnego ciężko odpokutować moiną! — 0n mnie chwali: a więc przyznaje mi
słuszność — idyotyczne to wnioskowanie psuje nam samotnikom połowę życia, gdyż ułatwia
osłom nawiązywanie z nami sąsiedzkich i przyjacielskich stosunków.
 Żyć z niezmierną i dumną niedbałością; zawsze poza wszystkiemi rubieżami. — Swe
uczucia, swe za i przeciw dowolnie mieć lub nie mieć, polegać na nich, lecz tylko chwilami;
wsiadać na nie jak na konia, często jak na osła: — trzeba bowiem umieć korzystać równie
dobrze z ich głupoty, jak z ich zapału. Zachować swych trzysta zewnętrzności, jednocześnie
czarne okulary, gdyż bywają wypadki, gdy nikt nam w oczy, a tem mniej w powody zajrzeć
nie powinien. A do towarzystwa dobrać sobie ów łobuzowski i wesoły grzech: grzeczność. I
być panem swych czterech cnót: odwagi, wyrozumiałości, współczucia i samotności. Gdyż
samotność jest w nas cnot;j jako wzniosła skłonność i popęd do czystości, który odgaduje, że
przy zetknięciu dwóch ludzi — że w towarzystwie — koniecznie niezbyt czysto być musi.
Wszelka pospólność czyni człowieka, we wszystkich warunkach i okolicznościach, —
pospolitym.
 Największe wypadki i myśli — toć największe myśli są największymi wypadkami —
bywają najpóźniej pojmowane: pokolenia im współczesne nie przeżywaja wypadków tego
rodzaju, — rozmijają się z nimi. Dzieje się tu podobnie jak w dziedzinie gwiazd. Światło
najdalszej gwiazdy dochodzi do ludzi najpóźniej; a zanim dojdzie, ludzie przeczą, jakoby tam
— gwiazdy istniały. Ile stuleci potrzebuje jakiś duch, by zostać pojętym? — To także miara,
w ten sposób można także oznaczać hierarchię i znamiona, stosownie do potrzeby: dla ducha i
dla gwiazdy. —
 Tu widok rozległy i duch wyszczytniony. — Istnieje jednakowoż odmienny rodzaj ludzi,
którzy także znajdują się na wyżynie i mają widok rozległy — lecz patrzą na dół.
 — Co to jest dostojność? Jakie znaczenie ma jeszcze dla nas słowo dostojny? Co wyjawia,
po czem można poznać pod niskiem, zaciągniętem niebem rozpoczynającego się panowania
pospólstwa, wskutek którego wszystko zatraca swą przejrzystość i przysłania się ołowianemi
chmurami, człowieka dostojnego? — Nie świadczą o nim uczynki, — uczynki są zawsze
wieloznaczne, zawsze niezgłębione —; nie świadczą też o nim dzieła. Wśród współczesnych
artystów i uczonych jest wielu takich, którzy objawiają w dziełach swoich nader głębokie
pożądanie dostojności: lecz właśnie ta potrzeba dostojności jest z gruntu rzeczy sprzeczna z
potrzebami duszy dostojnej, oraz jest wielce wymownem i niebezpiecznem znamieniem jej
braku. Nie dzieła tu rozstrzygają lecz wiara, co w takich razach oznacza hierarchię, jeżeli tę
dawną formułkę religijną zastosujemy w nowem i głębszem rozumieniu; jakoweś
niewzruszone przeświadczenie, które dusza dostojna ma o sobie, coś, czego ni szukać, ni
znaleść, a może także ni stracić niepodobna. — Dusza dostojna ma cześć dla siebie samej.—
  Bywają ludzie, którzy w Żaden sposób nie mogą ukryć swej głębi duchowej; mogą się
wywijać i wykręcać do woli, mogą rękoma przysłaniać zdradzieckie oczy (— jak gdyby ręka
nie była także zdrajcą!—): ostatecznie zawsze się okaże, że posiadają coś, co skrywają, a co
jest głębią duchową. Jeden z najsubtelniejszych środków, by przynajmniej jak najdłużej
łudzić i z powodzeniem przedstawiać się głupszym, aniżeli jest się w istocie — co w życiu
codziennem jest częstokroć niemniej pożądane od parasola —, zwie się entuzyazmem: z
dodaniem wszystkiego, co do niego należy, naprzyklad cnoty. Albowiem, jak powiada
Galiani, który to wiedzieć musiał —: vertu est enthousiasme.
  Z pism pustelnika rozbrzmiewa zawsze coś gdyby odgłos pustkowia, coś, co przypomina
szepty i trwożliwe rozglądanie się w samotności; z jego najdonośniejszych słów, z jego
krzyku nawet, odzywa się jeszcze nowy i niebezpieczniejszy sposób milczenia i
przemilczania. Kto całemi latami dnie i noce spędzał sam ze swą duszą na poufnych
poswarkach i pogawędkach, kto w swej pieczarze — a może być ona labiryntem lub kopalnią
złota — stał się niedźwiedziem jaskiniowym, albo górnikiem szukającym skarbów, albo też
stróżem klejnotów i smokiem: u tego nawet pojęcia nabierają wkońcu właściwego sobie
zabarwienia mrocznego, przesiąkają zapachem głębi, lecz niemniej wyziewami pleśni, i mają
w sobie coś odstręczającego i odrażającego, co każdego przechodnia przejmuje chłodem.
Pustelnik — jeżeli przyjmiemy, że każdy filozof był zawsze pierwej pustelnikiem — nie daje
wiary, by jaki filozof wypowiedział w książkach swe ostateczne i właściwe mniemania: czyż
nie pisze się książek właśnie po to, aby ukryć swe tajemnice? — ba, nawet powątpiewa, czy
filozof wogóle może mieć ostateczne i właściwe mniemania, czy u niego za jedną jaskinią nie
leży i nie musi leżeć druga jeszcze głębsza — czy ponad powierzchnią niema jakiegoś
dziwniejszego, przestrzenniejszego, bogatszego świata, czy poza każdym argumentem, pod
każdem uzasadnieniem nie tai się bezdeń. Wszelka filozofia jest filozofią powierzchni —
mniema pustelnik: jest w tem coś dowolnego, że właśnie tu się zatrzymał, spojrzał za siebie,
rozejrzał się, ie w tem miejscu głębiej nie kopał i odłożył precz rydel, — lecz jest w tem
zarazem coś podejrzanego. Wszelka filozofia ukrywa również jakąś filozofię; wszelkie
mniemanie jest także kryjówką, a wszelkie słowo maską.
  Każdy głęboki myśliciel bardziej się lęka, że go zrozumieją, aniżeli by go nie zrozumiano.
Być może, iż z ostatniego powodu cierpi jego próżność, lecz z pierwszego — jego serce, jego
dobroć, co ustawicznie powtarza: ah, czemuż chcecie uginać się pod tem samem
brzemieniem, pod którem ja się uginam ?
  Człowiek, to złożone, kłamliwe, kunsztowne i nieprzeniknione zwierzę, groźniejsze dla
innych zwierząt raczej z powodu swej chytrości i roztropności niż z powodu swej siły,
wynalazł czyste sumienie po to, aby rozkoszować się wreszcie swą duszą, jako czemś
niezłożonem; zaś cały morał jest ciągłem zuchwałem fałszerstwem, dzięki któremu
rozkoszowanie się poznaniem duszy jest wogóle możliwe. Z tego punktu widzenia w zakres
pojęcia sztuki wchodzi o wiele więcej, niźli pospolicie się mniema.
  Filozof: to czlowiek, który ustawicznie widzi, słyszy, podejrzywa niezwykle rzeczy, marzy o
nich, doświadcza i spodziewa się ich; w którego własne jego myśli biją gdyby od zewnątrz,
gdyby od góry i dołu, ni to właściwego jemu rodzaju wypadki i pioruny; który, kto wie, czy
sam nie jest nawałnicą, nowymi gromami brzemienną. Jest to człowiek przeznaczenia, dokoła
którego wszystko wre, szemrze i rozpada się, dokoła którego dzieją się rzeczy straszne.
Filozof: ah, to istota, która często siebie odbiega, często siebie się lęka, — lecz nazbyt jest
ciekawa, by znowu do siebie nie wrócić. —
  Czlowiek, który powie: to rai się podoba, to biorę sobie na własność, będę strzegł i przed
wszystkimi bronił; czlowiek, który potrafi swą sprawą pokierować, swe postanowienie
przeprzeć, jakiejś myśli dochować wiary, kobietę okiełznać, zuchwalca pokonać i ukarać;
człowiek, który włada swym mieczem i swym gniewem, do którego garnie się i któremu
podlega wszystko, co słabe, cierpiące, uciśnione, nawet zwierzęta; słowem, czlowiek, który
urodził się władcą, — gdy taki człowiek współczuje, no, to takie współczucie coś warte !
Lecz cóż po współczuciu tych, którzy sami cierpią !Albo tych, którzy na domiar współczucie
głoszą ! Dziś prawie w całej Europie objawia się chorobliwe przeczulenie i wrażliwość na
boi, wstrętna niewstrzemięźliwość w skargach, rozdelikacenie jakieś, które za pomocą religii i
filozoficznych bredni chcianoby wystrychnąć na coś wyższego, — istnieje po prostu kult
cierpienia. W tem, co marzyciele ci ochrzcili imieniem współczucia rzuca się
przedewszystkiem w oczy, jak mi się zdaje, niemęskość. Ten nowy objaw złego smaku
zasługuje na dosadne i gruntowne napiętnowanie i chciałbym, by, jako amulet przeciwko tej
słabości, gaż saber, — czyli, dla lepszego zrozumienia, radosną wiedzę zawieszano sobie na
sercu i szyi.
  Wada olimpijska. — Na przekór owemu filozofowi, który, jako prawy Anglik, chciał
oczernić śmiech przed wszystkiemi myślącemi głowami - śmiech jest wielką ułomnością
ludzkiej natury i każdy myślący czlowiek będzie usiłował otrząsnąć się z tej ułomności
(Hobbes) —, pozwoliłbym sobie nawet na hierarchię filozofów, zależną od hierarchii ich
śmiechu — najwyżej staliby ci, którzy byliby zdolni do złotego uśmiechu. A jeżeli i bogowie
filozofują, na co mnie różne naprowadzały już myśli —, to nie wątpię, że umieją śmiać się
przytem w nadludzki i nowy sposób — kosztem wszystkich poważnych rzeczy! Bogowie
lubią drwić : i jak się zdaje, nawet przy świętych czynnościach nie mogą się wstrzymać od
śmiechu.
  Geniusz serca, właściwy owemu wielkiemu Utajonemu, owemu bogu kusicielowi,
urodzonemu uwodzicielowi sumień, którego glos ma władzę sięgania aż w najgłębsze
podziemia każdej duszy, u którego z każdego słowa, z każdego spojrzenia wychyla się
podstęp i chętka opętania, w którego mistrzowstwie mieści się zdolność, że umie wydawać się
— nie tem, czem jest, lecz tem, co dla zwolenników jego będzie jednym przymusem więcej,
by do niego tem bliżej się garnęli, by tem serdeczniej i usilniej za nim podążali : — geniusz
serca, który wszystko, co głośne i w sobie samem rozlubowane, ucisza i słuchać uczy, który
chropawe dusze wygładza i daje im zakosztować nowego pożądania, — mieć cichość
zwierciadła, aby się odbijało w nich głębokie niebo — ; geniusz serca, który prostacką i
nazbyt skorą rękę uczy powściągliwości i wdzięczniejszego ujęcia; który utajone i
zapomniane skarby, krople dobroci i słodkiego uduchowiania odgaduje pod mętnym grubym
lodem i jest różdżką czarodziejską dla każdego ziarnka złota, więzionego oddawna w
mnóstwie namułu i piasku; geniusz serca, od którego każdy, kogo on tknie, odchodzi
bogatszy, nie na podobieństwo człowieka ułaskawionego i zdumionego i nie na podobieństwo
kogoś, kto się czuje uszczęśliwionym, zarazem wszakże obarczonym dobrocią cudzą, lecz
bogatszy sam w sobie, świeższy niż był dawniej, wstrząśnięty, owiany i wysłuchany przez
wiatry odwilżne, może niepewniejszy, może delikatniejszy, kruchszy i bardziej skruszony,
lecz pełen bezimiennych jeszcze nadziei, pełny nowych chceń i przypływów, pełny nowych
wzdragań i odpływów— - lecz cóż ja czynię, przyjaciele moi? O kim że do was mówię ?
Czyliż zapomniałem się do tego stopnia, że nawet imienia jego wam nie wymieniłem ? To
niepodobna wszakże, abyście dotychczas sami nie odgadli, kto jest owym zagadkowym
duchem i bogiem, który na tę modłę chce być chwalonym. Albowiem, jak to się zdarza
ludziom, którzy od dziecka są bezustannie w drodze i na obczyźnie, tak też i mnie przebiegł
drogę niejeden duch dziwny i niezbyt bezpieczny, ale przed innymi ten, o którym tylko co
mówiłem, i z którym ciągle się spotykałem, bóg Dionyzos, ów wielki dwuznaczny bóg-
kusiciel, któremu niegdyś, jako wiecie, w cichości i czci ofiarowałem moje pierwociny — (i
byłem, jak mi się zdaje, ostatnim, który mu złożył ofiarę: gdyż nie spotkałem nikogo, ktoby
zrozumiał, co wówczas uczyniłem). Od tego czasu dowiedziałem się jeszcze wiele, arcywiele
o filozofii tego boga, i to, jak już wspomniałem, bezpośrednio od niego samego, — jako
ostatni uczeń i wtajemniczony boga Dionyzosa: powinienbym więc może zacząć wreszcie od
tego, by wam, moim przyjaciołom, dać zakosztować nieco, o ile mi wolno, tej filozofii ?
Półgłosem, jak się godzi: gdyż trzeba przytem tknąć niektórych rzeczy tajnych, nowych,
obcych, dziwnych i upiornych. Już to samo, że Dionyzos jest filozofem, oraz, co stąd wynika,
że i bogowie filozofują, wydaje mi się nowiną, nie pozbawioną zagadkowych myśli, nowiną,
która właśnie wśród filozofów może obudzić niedowierzanie, — śród was, przyjaciele moi,
mniej ma ona przeciw sobie, choćby dlatego, że przychodzi za późno i w niewłaściwej porze:
gdyż wy, jak mi wyjawiono, podobno dziś niezbyt chętnie wierzycie w Boga i bogi.
  A może też dlatego, że w nieokiełznaniu opowieści swojej muszę posunąć się dalej, aniżeli
zwykły przyzwalać surowe uszu waszych nawyknienia ? To pewna, że bóg ów w rozmowach
takich szedł dalej, znacznie dalej, i zawsze mnie o wiele kroków wyprzedzał ... Zaiste, gdyby
mi było wolno, nadałbym mu ludzkim zwyczajem piękne, uroczyste, pełne świetności i
cnotliwości imiona, sławiłbym szeroko jego odwagę badacza i odkrywcy, jego nieustraszoną
prawość, prawdomówność i umiłowanie mądrości. Ale dla takiego boga na nic te wszystkie
czcigodne rupiecie i błyskotliwości. Zachowaj to dla siebie, rzekłby, dla równych sobie i tych,
którym to potrzebne. Ja — nie mam zgoła powodu do zakrywania nagości swojej! — Tu
nasuwa się domysł: snadź tego pokroju bóstwa i filozofowie wyzuci są ze wstydu ? — Innym
razem rzekł znowu: niekiedy miłuję ludzi — a mówiąc to, miał na myśli Aryadnę, która była
obecną — : człowiek w moich oczach, jest miłem, dzielnem, przemyślnem zwierzęciem,
któremu njemasz na ziemi równego i które umie sobie poradzić we wszystkich labiryntach.
Lubię go: nieraz przemyśliwam nad tem, jakby mu nadal dopomódz w rozwoju, uczynić go
silniejszym, gorszym i głębszym, aniżeli jest obecnie. — Silniejszym, gorszym i głębszym ?
spytałem zalękniony. Tak jest, powtórzył, silniejszym, gorszym i głębszym; a równocześnie
piękniejszym — przy tych słowach uśmiechnął się bóg kusiciel swym halkyońskim
uśmiechem, jak gdyby wyrzekł ujmującą grzeczność. Oczywista: że temu bóstwu zbywa nie
tylko na wstydzie — ; i niejedno przemawia za tem, że bogowie wogóle mogliby od nas ludzi
nie-
  mało się nauczyć. My ludzie jesteśmy — bardziej ludzcy. —
 Ah, czemżeście wy, moje pisane i malowane myśli! To tak niedawno, gdy byłyście jeszcze
takie kraśne, młodzieńcze i złośliwe, tak pełne kolców i tajnych drażniących woni, że
łaskotany przez was od śmiechu się zanosiłem — a teraz ? Juźeście się wyzuły z nowości i są
wśród was takie, które ku zatrwożeniu mojemu mogą stać się dogmatami: tak dalece wydają
się nieśmiertelnemi, tak rozdzierająco rzetelnemi, tak bardzo nudnemi! I czyż kiedykolwiek
było inaczej ? I cóż bo wypisujemy i odmalowujemy my, mandaryni z chińskimi pendzlami,
my uwieczniciele rzeczy, które dają się napisać, bo i cóż takiego jedynie możemy odmalować
? Ah, zawsze tylko to, co chyli się ku uwiędnięciu i poczyna woń tracić ! Ah, zawsze jeno
mijające i wyczerpane wichrzyce, uczucia zżółkłe i przejrzałe ! Ah, zawsze tylko ptactwo
znużone i obłąkane lotem, dające się nakryć dłonią — i to naszą dłonią! Uwieczniamy to, co
już nie może żyć ni latać dłużej, jeno rzeczy zrysowane skazami znużenia i spróchniałości.
Dla waszego odwieczerza jeno, wy moje pisane i malowane myśli, mam ja kolory, może
nawet mnogo kolorów, mnogo pieszczotliwości kraśnych i pięćdziesiąt odcieni żółci i
brunatu, zieleni i czerwieni: ale niech mi nikt stąd nie sądzi, jak wyglądałyście w swych
rozbrzaskach, wy niespodziewane skry i cudy samotności mojej, wy moje dawne, umilowane
— — złe myśli!
Z WYSOKICH GÓR ZAKOŃCZENIE
Południe życia ! Uroczysty czas !
Lato dostojne !
Oczekiwania szczęście niespokojne: —
O każdej porze czuwam, czekam was,
Gdzieście, druhowie ? Pójdźcie ! Czas już ! Czas !
Nie dla was - że to dzień na lodach bladł,
Spowity w róże ?
Was szuka strumień, w głębokim lazurze
Zawisły wichry śród obłoków stad,
Tęsknie was śledząc z swoich orlich czat.
Na wysokościach zastawień mój stół: —
Gdzież chwała gwiezdna
Bliższa, gdzie zieją otchłanniejsze bezdna ?
Królestwo moje — niczem świata pół!
A miody moje - któż ich słodycz czuł?...
- Witajcie, druhy! — Przebóg, czym nie wasz?
Szliście nie do mnie ?
Mówcież ! — Nie patrzcie na mnie nieprzytomnie !
Nie poznajecie ? Inna dłoń, chód, twarz ?
I sobą będąc — nie jestem już wasz?
Czym inny, obcy? Źalim sobie wróg,
Co się rozkował?
Zapaśnik, który z sobą się mocował,
Aż się w zapasach z własną silą zmógł,
Zwycięstwem złamał i powalił z nóg?
Szukałem, kędy wichr najostrzej dmie?
Myśl ma złowroga
Od klątw odwykła, od modlitw, od Boga ?
W odludnej głuszy zwiłem gniazdo swe,
Jak upiór, co się po lodowcach pnie ?
— Starzy druhowie! Ach, nie tłumiąż łkań
Struchlałe usta ?
Idźcie ! Przebaczcie ! To kraina pusta :
By żyć w tych lodach, śród wirchów i grań,
Trzeba być łowcem, bratem górskich łan.
Jam groźny łowiec ! — Patrzcie, ani drgnie
Łuku cięciwa,
Kiedy ją napnie moja dłoń straszliwa, ! — —:
Lecz biada teraz ! Zgubne groty te,
Jak żadne, — — precz stąd, kto żyw zostać chce !...
Idziecież? — Serce, nie tobie się giąć,
Tracić nadzieje:
Dla nowych druhów otwórz swe wierzeje!
Zapomnij starych ! Płonnych wspomnień zbądź !
Młodości pomne — szczytniej miodem bądź !
Mieliśmy niegdyś spólnych marzeń świat, —
Czem są dziś one,
Te głoski, ręką miłości skreślone ?
To jak pergamin z niepamiętnych lat;
Dłoń go tknąć nie chce: — tak wyżółkł i zbladł.
To nie druhowie — jakże zwać ich już ? —
To druhów zjawy !
Upiór, co nocą puka w okno łzawy
I pyta serca: czy nie pomnisz już ? — —
Oh, zwiędłość słów, co tchnęły wonią róż !
Oh, jak mi tęsknot zawiedzionych żal!
Nie starce senne
Śniłem, lecz duchy bratersko odmienne;
Przetoż odeszli w niepowrotmj dal:
Mym duchom bratnim dano zmienność fal.
Południe życia ! Wtórej wiosny czas !
Lato dostojne !
Oczekiwania szczęście niespokojne:
O każdej porze czuwam, czekam was,
Nowi druhowie ! Pójdźcie ! Czas już ! Czas !
Pieśń t a przebrzmiała, — tęskny okrzyk zgłuchł,
Ścichło wołanie:
Druh mój to zdziałał, — daremne pytanie,
Kto ten czarodziej, południowy druh —
Południe było, gdy stało się dwóch ...
I święcim oto szczytnych godów dzień,
Tryumf nasz głoście :
Druh Zaratustra przybył, gość nad goście !
Świat się raduje, pierzchł upiorny cień,
Światła z ciemnością dziś zaślubin dzień...
KONIEC.
